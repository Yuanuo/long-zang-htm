<!DOCTYPE html>
<html>
<head>
  <meta charset="utf-8"/>
  <meta name="author" content="法贤/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说最上根本大乐金刚不空三昧大教王经卷第五</title>
</head>
<body>
  <h1 class="head">佛说最上根本大乐金刚不空三昧大教王经卷第五</h1>
  <h2>除诸业障一切智金刚仪轨分第十八</h2>
  <p class="l-js-5c">尔时观自在　　复说三摩地</p>
  <p class="l-js-5c">最上清净法　　是即金刚手</p>
  <p class="l-js-5c">调伏于诸恶　　而现莲花部</p>
  <p class="l-js-5c">诸佛方便力　　利益众生故</p>
  <p class="l-js-5c">忿怒大明王　　清净诸三有</p>
  <p class="l-js-5c">以众生性欲　　未远离诸染</p>
  <p class="l-js-5c">诸佛无碍力　　起大悲愍心</p>
  <p class="l-js-5c">尚未能救度　　是故观自在</p>
  <p class="l-js-5c">说此三摩地　　是三世诸佛</p>
  <p class="l-js-5c">大三摩地王　　诸法之自性</p>
  <p class="l-js-5c">名金刚智明　　由是三摩地</p>
  <p class="l-js-5c">诸佛所观照　　令一切有情</p>
  <p class="l-js-5c">皆得大自在　　菩萨摩诃萨</p>
  <p class="l-js-5c">以大智悲愍　　自在度众生</p>
  <p class="l-js-5c">现作自在相　　左手持妙莲</p>
  <p class="l-js-5c">右手开莲叶　　观照于自性</p>
  <p class="l-js-5c">住此三摩地　　犹众妙色莲</p>
  <p class="l-js-5c">自性无诸染　　无染清净故</p>
  <p class="l-js-5c">不著诸烦恼　　三界贪欲生</p>
  <p class="l-js-5c">贪欲亦清净　　一切众生类</p>
  <p class="l-js-5c">当随其所应　　此三摩地门</p>
  <p class="l-js-5c">得诸佛自在　　金刚手菩萨</p>
  <p class="l-js-5c">及与诸菩萨　　皆依胜定力</p>
  <p class="l-js-5c">起大总持教　　即说观想明</p>
  <p>纥哩(二合引)。</p>
  <p class="l-js-5c">当想此心明　　即自性清净</p>
  <p class="l-js-5c">所有金刚手　　至于观自在</p>
  <p class="l-js-5c">观想此心明　　清净如宝山</p>
  <p class="l-js-5c">次观众色莲　　出生诸贤圣</p>
  <p class="l-js-5c">遍清净法界　　成调伏大轮</p>
  <p class="l-js-5c">众业调伏已　　三界皆清净</p>
  <p class="l-js-5c">为利诸有情　　说曼拏罗法</p>
  <p class="l-js-5c">为大法仪轨　　安置佛圣贤</p>
  <p class="l-js-5c">得如上清净　　成就无量法</p>
  <p class="l-js-5c">时诸佛菩萨　　劝请观自在</p>
  <p class="l-js-5c">说本莲花部　　金刚大法王</p>
  <p class="l-js-5c">最胜自在者　　即说曼拏罗</p>
  <p class="l-js-5c">于外曼拏罗　　内画八叶莲</p>
  <p class="l-js-5c">于此莲华中　　安其观自在</p>
  <p class="l-js-5c">左持金莲华　　作大自在相</p>
  <p class="l-js-5c">以众宝严身　　顶戴五佛冠</p>
  <p class="l-js-5c">于菩萨周回　　画八佛世尊</p>
  <p class="l-js-5c">妙定及大莲　　定与观照等</p>
  <p class="l-js-5c">复于八佛外　　当画八贤圣</p>
  <p class="l-js-5c">大力自在天　　大梵与欲天</p>
  <p class="l-js-5c">大莲与马头　　钩兼妙法语</p>
  <p class="l-js-5c">即说莲华部　　诸贤圣心明</p>
  <p>萨哩嚩(二合)怛他(引)誐多钵讷摩(二合)[口*弱]吽(引一句)</p>
  <p>嚩日啰(二合)钵讷摩(二合)系(引一句)</p>
  <p>嚩日啰(二合)钵讷摩(二合)鑁(引一句)</p>
  <p>呼(引)钵讷摩(二合)摩尼啰(引)惹(一句)</p>
  <p>吽(引)钵讷摩(二合)赞尼(引)说啰吽(引)发吒(半音一句)</p>
  <p>系(引)摩贺(引)钵讷摩(二合)尾说兰拏(二合)悉[亭*也]吽(引)发吒(半音一句)</p>
  <p>纥哩(二合引)钵讷摩(二合)钵讷摩(二合)吽(引)阿(引一句)</p>
  <p>呼(引)钵讷摩(二合)室作(二合)讫啰(二合)摩(引)讫啰(二合)摩吽(引)[口*弱](一句)。</p>
  <p class="l-js-5c">复于其四门　　用钩索锁铃</p>
  <p class="l-js-5c">四心明如次　　依大曼拏罗</p>
  <p class="l-js-5c">仪法而安置　　入曼拏罗已</p>
  <p class="l-js-5c">观彼开敷莲　　想心而顶礼</p>
  <p class="l-js-5c">当以此大明　　安置于本尊</p>
  <p>即说大明曰</p>
  <p>唵(引)尾输(引)达野戍提(引一句)萨埵驮(引)都(引)萨哩嚩(二合)啰(引)誐(引)祢散左曳(引二)唧旦弥(引)萨哩嚩(二合)达哩弥(二合引)数嚩日哩(二合)尼(引三)。</p>
  <p class="l-js-5c">闻此大明已　　观自在欢喜</p>
  <p class="l-js-5c">所求诸成就　　皆悉得如意</p>
  <p class="l-js-5c">然后结钩印　　诵此最上明</p>
  <p>唵(引)萨哩嚩(二合)怛他(引)誐多(引)啰路吉帝(引)说啰(一句)钵捺摩(二合)贺娑多(二合引)野(二)醯尸伽啰(二合)弥昧嚩日啰(二合)母捺啰(二合引)钵乃(三)啰(引)讫哩(二合)沙也(二合)钵啰(二合)尾(引)设也(二合四)三摩曳哩嚩(二合)驮(引)嚩尸葛噜弥(五)[口*弱]吽鑁呼(六)输驮野萨哩嚩(二合)萨达野(七)钵捺[牟*含](二合)摩贺(引)嚩日啰(二合)达啰萨怛鑁(三合八)。</p>
  <p class="l-js-5c">如是召请已　　即时观自在</p>
  <p class="l-js-5c">降赴曼拏罗　　所作皆成就</p>
  <p class="l-js-5c">然后依仪法　　引弟子入坛</p>
  <p class="l-js-5c">传授秘密教　　善施诸成就</p>
  <p class="l-js-5c">此三昧印明　　根本圆满故</p>
  <p class="l-js-5c">速成观自在　　行人求此法</p>
  <p class="l-js-5c">于随所住处　　乃至四威仪</p>
  <p class="l-js-5c">想大莲华尊　　随时以自力</p>
  <p class="l-js-5c">而作成就法　　任意之所欲</p>
  <p class="l-js-5c">见世皆圆满　　及大胜欲乐</p>
  <p class="l-js-5c">远离老病苦　　当证佛菩萨</p>
  <p class="l-js-5c">与金刚手等　　皆依观自在</p>
  <p class="l-js-5c">即得悉圆满　　若求印成就</p>
  <p class="l-js-5c">当结印入定　　成就三昧者</p>
  <p class="l-js-5c">当结三昧印　　求诸羯磨法</p>
  <p class="l-js-5c">当结羯磨印　　若诸成就法</p>
  <p class="l-js-5c">有所难成者　　皆依三摩地</p>
  <p>依法得成就</p>
  <p>若有一切业障恶梦不祥。及诸灾害忧悲苦恼。散失财宝贫穷所逼。斗诤触娆疾病缠绵中[乏-之+(犮-乂+又)]之难。如是等事欲远离者。皆依大莲华真实三摩地法。</p>
  <p>又复欲除风黄痰癊及诸疟病。疥癞痈疽水肿干痟。乃至宿曜拏吉儞等。令灭除销散者。当依大莲华印明法。</p>
  <p>若欲坚固一切者。当依被甲佛顶印。</p>
  <p>若欲拥护己身结界曼拏罗作金刚围等。及置饮食衣服庄严等具者。皆依大莲华印法。</p>
  <p>若欲拥护一切增长色力寿命。勇猛精进吉祥无病。求财宝丰盈有大名称一切爱敬。通达三摩地有大智慧等者。当依大莲华最上成就法。</p>
  <h2>圆满一切愿金刚宝仪轨分第十九</h2>
  <p class="l-js-5c">尔时金刚手　　现大文字相</p>
  <p class="l-js-5c">遍满于虚空　　施灌顶胜义</p>
  <p class="l-js-5c">变化于宝部　　安住三摩地</p>
  <p class="l-js-5c">观照清净故　　觉寤于诸法</p>
  <p class="l-js-5c">根本诸胜义　　尽空界有情</p>
  <p class="l-js-5c">如水见星象　　入宝三摩地</p>
  <p class="l-js-5c">观彼虚空界　　如净琉璃色</p>
  <p class="l-js-5c">金刚宝菩萨　　从虚空藏生</p>
  <p class="l-js-5c">是时以坚固　　依本相而住</p>
  <p class="l-js-5c">观想三摩地　　成就有情故</p>
  <p class="l-js-5c">依诸佛轨仪　　及与金刚手</p>
  <p class="l-js-5c">欲以宝金刚　　而作灌顶法</p>
  <p class="l-js-5c">授贤圣灌顶　　令满一切愿</p>
  <p class="l-js-5c">诸贤圣灌顶　　诵此灌顶明</p>
  <p>即说大明曰</p>
  <p>唵(引)萨哩嚩(二合)嚩日啰(二合引)地钵底埵(引一句)摩毗诜左(引)弥部(引)哩部(二合)嚩莎(二)。</p>
  <p class="l-js-5c">说此大明时　　本部最上法</p>
  <p class="l-js-5c">从宝金刚尊　　出生诸贤圣</p>
  <p class="l-js-5c">依宝金刚法　　灌顶诸世间</p>
  <p class="l-js-5c">授诸灌顶已　　安住曼拏罗</p>
  <p class="l-js-5c">佛菩萨随喜　　宝金刚部主</p>
  <p class="l-js-5c">说最上仪轨　　于外曼拏罗</p>
  <p class="l-js-5c">内画大月轮　　其色如虚空</p>
  <p class="l-js-5c">依法画宿曜　　于其月轮中</p>
  <p class="l-js-5c">画虚空藏尊　　净如琉璃色</p>
  <p class="l-js-5c">以众光普照　　左手持宝珠</p>
  <p class="l-js-5c">安心如钩召　　右手作施愿</p>
  <p class="l-js-5c">于此尊四面　　画四亲近尊</p>
  <p class="l-js-5c">而复于四隅　　当画四菩萨</p>
  <p class="l-js-5c">灌顶及宝藏　　供养与吉祥</p>
  <p class="l-js-5c">各持本幖帜　　四亲近明曰</p>
  <p>嚩日啰(二合)萨埵[口*弱](一句)</p>
  <p>嚩日啰(二合)啰怛那(二合)吽(引一句)</p>
  <p>嚩日啰(二合)达哩摩(二合)鑁(一句)</p>
  <p>嚩日啰(二合)羯哩摩(二合)呼(引一句)</p>
  <p>四菩萨明曰。</p>
  <p>嚩日啰(二句)阿毗试(引)计(引)[口*弱](一句)</p>
  <p>摩贺(引)嚩日啰(二合)儞驮(引)泥(引)吽(引一句)</p>
  <p>嚩日啰(二合)摩尼啰怛那(二合一句)</p>
  <p>特嚩(二合)惹阿屹啰(二合)计(引)喻(引)哩鑁(一句)</p>
  <p>摩贺(引)嚩日啰(二合)摩系(引)呼(引一句)</p>
  <p>如是诸所作法。皆依大曼拏罗仪已。然后阿阇梨持众宝花入于曼拏罗。依法献供养敬礼本尊。而诵三昧明曰。</p>
  <p>唵(引)悉[亭*也]部(引一句)悉[亭*也]部嚩(二)悉[亭*也]莎(三)悉[亭*也]摩贺(引)嚩日啰(二合)啰怛那(二合四)嚩左吒吒怛囕(二合引五)</p>
  <p>诵此大明时。虚空藏菩萨施一切成就。然后阿阇梨依法结摩尼拳钩曰。而作请召虚空藏菩萨请召明曰。</p>
  <p>唵(引)部(引)阿(引)夜(引)呬[口*弱](一句)部嚩钵啰(二合)尾舍吽(引二)莎屹哩(二合)恨拏(二合)鑁(三)嚩嚩誐誐悉[亭*也]呼(引)怛囕(二合引四)</p>
  <p>诵此大明时。虚空藏菩萨速降曼事罗。阿阇梨所求法皆悉得成就。然后令弟子持众妙花结如前印。引入曼拏罗传诸真实法。弟子从是已后。得诸富乐所作皆成。乃至出世间法如佛菩萨皆速成就。</p>
  <p class="l-js-5c">复说成就法　　是金刚宝印</p>
  <p class="l-js-5c">行人作成就　　欲利益世间</p>
  <p class="l-js-5c">由此大印故　　一切皆如意</p>
  <p class="l-js-5c">宝自在印力　　远离老病苦</p>
  <p class="l-js-5c">如世大宝聚　　能随意欲成</p>
  <p class="l-js-5c">三昧印亦然　　能成种种事</p>
  <p class="l-js-5c">当结三昧拳　　献众妙供养</p>
  <p class="l-js-5c">依法作成就　　所作悉圆满</p>
  <p class="l-js-5c">复说成就法　　诸仪轨中最</p>
  <p class="l-js-5c">难成者能成　　如是令当说</p>
  <p>若欲钩召诸部多令入三昧。安住坚固敬爱随所愿求。净诸恶趣成就最上法等。皆依金刚宝灌顶印明。</p>
  <p>若欲钩召作诸吉祥。安住坚固敬爱等法。皆依金刚宝吉祥印明。</p>
  <p>若欲钩召求诸富乐。安住坚固等诸成就法。皆依金刚宝富乐印明。</p>
  <p>若欲钩召作诸供养。安住坚固乃至敬爱等法。皆依金刚宝供养印明。即说颂曰。</p>
  <p class="l-js-5c">金刚手哀愍　　利益诸有情</p>
  <p class="l-js-5c">说此成就法　　行人当受持</p>
  <h2>一切仪轨中最上成就仪轨分第二十</h2>
  <p class="l-js-5c">尔时金刚手　　三界最上尊</p>
  <p class="l-js-5c">欲净贪等法　　为说此成就</p>
  <p class="l-js-5c">灭此三毒已　　世间成甘露</p>
  <p class="l-js-5c">复为摄诸龙　　而说曼拏罗</p>
  <p>说此心明曰。</p>
  <p>普。</p>
  <p class="l-js-5c">当作曼拏罗　　四方与四门</p>
  <p class="l-js-5c">画八大龙形　　门各画其二</p>
  <p class="l-js-5c">龙首皆向门　　引尾至坛隅</p>
  <p class="l-js-5c">曼拏罗中画　　阿难陀龙王</p>
  <p class="l-js-5c">其龙王八首　　于外曼拏罗</p>
  <p class="l-js-5c">画八族龙王　　如是安布已</p>
  <p class="l-js-5c">即时阿阇梨　　作大忿怒相</p>
  <p class="l-js-5c">当想于己身　　即为大龙王</p>
  <p class="l-js-5c">速入曼拏罗　　诵钩召大明</p>
  <p class="l-js-5c">钩召诸龙王　　而彼大明曰</p>
  <p>唵(引)纥哩(二合引)阿儞罗惹嚩吠(引)誐(一句)必哩(二合)体尾埵啰试(引)沙(引)夜(引)呬普(二)</p>
  <p>萨哩嚩(二合)那(引)誐酤逻(引)[宁*也](引)那野普(一句)</p>
  <p>三摩曳(引)钵啰(二合)吠(引)舍夜(引)吠(引)誐野普(一句)萨哩鑁(二合)娑(引)达野普(一句)</p>
  <p>萨哩嚩(二合)那(引)誐补怛啰(二合)哥(引)普(一句)。</p>
  <p class="l-js-5c">诵召请明已　　诸龙皆云集</p>
  <p class="l-js-5c">入于曼拏罗　　阿阇梨所有</p>
  <p class="l-js-5c">三毒诸烦恼　　即时皆销灭</p>
  <p class="l-js-5c">当为彼诸龙　　说三昧誓曰</p>
  <p class="l-js-5c">世间贪嗔痴　　为汝等三毒</p>
  <p class="l-js-5c">安住于三昧　　三毒即销灭</p>
  <p class="l-js-5c">尔后阿阇梨　　诸恶不能害</p>
  <p class="l-js-5c">设服诸毒药　　而亦成甘露</p>
  <p class="l-js-5c">具大力勇猛　　如和修吉龙</p>
  <p class="l-js-5c">一切诸毒法　　亦皆能销灭</p>
  <p class="l-js-5c">复次金刚手　　为利有情故</p>
  <p class="l-js-5c">说降诸宿曜　　诸恶宿曜等</p>
  <p class="l-js-5c">以三毒所恼　　不能利众生</p>
  <p class="l-js-5c">为执持等害　　诸罪业皆生</p>
  <p class="l-js-5c">降伏恶曜故　　即说心明曰</p>
  <p>吽(引)。</p>
  <p class="l-js-5c">当画曼拏罗　　四方安四门</p>
  <p class="l-js-5c">于曼拏罗中　　依法画宿曜</p>
  <p class="l-js-5c">如是安布已　　然后阿阇梨</p>
  <p class="l-js-5c">入其曼拏罗　　作法而钩召</p>
  <p class="l-js-5c">召已设供养　　而作忿怒相</p>
  <p class="l-js-5c">金刚手立势　　持诵此心明</p>
  <p class="l-js-5c">所有诸恶曜　　即时皆调伏</p>
  <p class="l-js-5c">尔后阿阇梨　　得尽一切苦</p>
  <p class="l-js-5c">众恶不能侵　　诸善皆增长</p>
  <p class="l-js-5c">金刚手菩萨　　于法大自在</p>
  <p class="l-js-5c">为利益有情　　复说曼拏罗</p>
  <p>先说此明曰</p>
  <p>吽(引)阿(引)呬(引)纥哩(二合引)怛览(二合引一句)。</p>
  <p class="l-js-5c">说此大明时　　最上大自在</p>
  <p class="l-js-5c">一切最胜者　　以五秘密法</p>
  <p class="l-js-5c">为作调伏故　　调伏世最上</p>
  <p class="l-js-5c">我今当宣说　　是大毗首法</p>
  <p class="l-js-5c">最上曼拏罗　　诸法中自在</p>
  <p class="l-js-5c">依法画坛场　　内画金刚手</p>
  <p class="l-js-5c">及金刚部众　　四边四菩萨</p>
  <p class="l-js-5c">各持本幖帜　　前谓那罗延</p>
  <p class="l-js-5c">手持金刚轮　　右赞尼说啰</p>
  <p class="l-js-5c">手执于三叉　　左金刚莲华</p>
  <p class="l-js-5c">手持金色莲　　后安虚空藏</p>
  <p class="l-js-5c">手持金刚杵　　复于其四隅</p>
  <p class="l-js-5c">当画四贤圣　　谓金刚吉祥</p>
  <p class="l-js-5c">与金刚偶梨　　及金刚多罗</p>
  <p class="l-js-5c">虚空金刚等　　各有本心明</p>
  <p>诸贤圣明曰</p>
  <p>唵(引)嚩日啰(二合)那(引)啰(引)野拏亲捺亲捺(一句)阿钵啰(二合)底贺多嚩日啰(二合)嚩讫哩(二合)拏呼(引二)婆誐鑁嚩日啰(二合)怛他(引)誐多[口*弱]吽(引)鑁呼(引三)嚩日啰(二合)怛他(引)誐多吽(引一句)嚩日啰(二合)骨噜(二合)驮摩贺(引)瑜(引)诣(引)儞(引)誐尼(引)说啰(二)摩贺(引)嚩日啰(二合)戌逻阿屹啰(二合)播(引)尼(引)呼(引三)婆誐鑁嚩日啰(二合)赞尼说啰阿(四)贺贺贺贺系(引五)</p>
  <p>嚩日啰(二合)达啰纥哩(二合引一句)嚩日啰(二合)钵讷摩(二合引)讷婆(二合)嚩呼(引一)婆誐嚩鑁日啰(二合)阿嚩路(引)吉帝(引)说啰摩贺(引)没啰(二合)吽摩(二合三)悉[亭*也]唵(引)部哩部(二合)嚩莎(四)莎悉帝(二合)那莫莎贺(引五)</p>
  <p>嚩日啰(二合)酤稣摩(引)欲驮(一句)萨哩嚩(二合)哥(引)摩(引)弥(引)娑(引)达野呼(引)婆誐鑁嚩日啰(二合)阿哥(引)舍誐哩婆(二合三)嚩嚩吒吒怛囕(二合引四)</p>
  <p>那谟曳那萨帝也(二合)那婆誐嚩帝(引)钵啰(二合)倪也(二合引)播(引)啰弥多(引一句)萨怖(二合)吒(引)亲捺嚩日哩(二合)尼作讫哩(二合)拏(二)帝那萨帝也(二合)那播钵刚(引三)唵(引)地室哩(二合)输噜(二合)底萨蜜哩(二合)底尾惹曳(引)莎(引)贺(引四)</p>
  <p>唵(引)嚩日啰(二合)偶哩摩贺(引)尾儞踰(二合一句)怛哩(二合)路哥尾惹曳说哩(二)嚩日啰(二合)骨噜(二合)驮(引)儗儞(二合)三摩曳(三)嚩日啰(二合)驮(引)哩那谟窣睹(二合)帝(引四)怛[宁*也]他(引五)醯隶弥隶(六)隶(引)隶罗隶啰(引)隶(七)嚩日啰(二合)哥(引)哩母(二合)哥曳莎(引)贺(引八)</p>
  <p>那谟曳那萨帝也(二合引)那婆誐嚩帝(引一句)没驮冒地啰耨多啰(引二)嚩日啰(二合)达哩摩(二合)钵啰(二合)踰儗拏帝那萨帝也(二合)那悉[亭*也][牟*含](四)唵(引)多(引)哩睹多(引)哩(引)睹哩(引)莎(引)贺(引五)</p>
  <p>唵(引)哥(引)摩嚩日哩(二合)尼悉驮(引)悉(一句)尾戍驮(引)悉(二)誐誐怒讷婆(二合)嚩踰儗那悉[亭*也][牟*含](引三)钵啰摩(引)叉哩(引四)怛[宁*也]他(引五)誐誐怒讷婆(二合)尾(引六)誐誐那尾输提(七)萨哩嚩(二合引)鼻钵啰(二合引)野钵哩布啰尼(引)莎(引)贺(引八)。</p>
  <p class="l-js-5c">于外曼拏罗　　依位安幖帜</p>
  <p class="l-js-5c">天及摩怛哩　　并护世天等</p>
  <p class="l-js-5c">各依位安住　　四隅及四门</p>
  <p class="l-js-5c">安其十会主　　各持歌乐具</p>
  <p class="l-js-5c">皆以本心明　　各安于本位</p>
  <p class="l-js-5c">如是曼拏罗　　安诸贤圣已</p>
  <p class="l-js-5c">然后阿阇梨　　依法入坛场</p>
  <p class="l-js-5c">请召诸贤圣　　当结钩召印</p>
  <p>诵召请明曰</p>
  <p>唵(引)摩贺(引)苏珂嚩日啰(二合)萨埵悉[亭*也]吽(一句)萨哩嚩(二合)怛他(引)誐旦萨摩(引)哥哩沙(二合)野[口*弱](二)萨哩嚩(二合)嚩日啰(二合)俱攞地半(三)捺摩曳埵(引)钵啰(二合)尾(引)设野吽(四)萨哩嚩(二合)路计说囕钵啰(二合)尾设也(二合五)三摩拽哩嚩(二合)驮(引)那野鑁(六)萨哩嚩(二合)啰怛那(二合引)地半摩尼啰(引)惹(引)难(七)嚩尸(引)俱噜呼(八引)吽恶醯纥哩(二合)咄笼(二合九)。</p>
  <p class="l-js-5c">诵召请明时　　五大秘密主</p>
  <p class="l-js-5c">最上金刚手　　并余诸贤圣</p>
  <p class="l-js-5c">即降曼拏罗　　令坚固安住</p>
  <p class="l-js-5c">于是诸贤圣　　施最上成就</p>
  <p class="l-js-5c">然后阿阇梨　　当依前仪法</p>
  <p class="l-js-5c">作成曼拏罗　　及作诸成就</p>
  <p class="l-js-5c">圆满一切事　　尽无量无边</p>
  <p class="l-js-5c">调伏无与等　　以如上章句</p>
  <p class="l-js-5c">一切义清净　　诸佛善宣说</p>
  <p class="l-js-5c">甚深如来部　　善获诸妙乐</p>
  <p class="l-js-5c">是最上寂静　　诸佛之随喜</p>
  <h2>一切相应诸佛三昧曼拏罗仪轨分第二十一</h2>
  <p class="l-js-5c">金刚手菩萨　　复说甚深法</p>
  <p class="l-js-5c">微妙不思议　　广大最上明</p>
  <p class="l-js-5c">清净本无相　　无作而无尽</p>
  <p class="l-js-5c">是真实究竟　　最胜无有上</p>
  <p class="l-js-5c">大适悦妙乐　　以真净法界</p>
  <p class="l-js-5c">而利益众生　　最上义妙字</p>
  <p class="l-js-5c">施一切成就　　善施安乐法</p>
  <p class="l-js-5c">以金刚入寤　　而觉寤众生</p>
  <p class="l-js-5c">是秘密胜义　　决定金刚具</p>
  <p class="l-js-5c">为第一仪轨　　最上无能胜</p>
  <p class="l-js-5c">诸佛大三昧　　而此大乐界</p>
  <p class="l-js-5c">不思议所成　　众宝王庄严</p>
  <p class="l-js-5c">依妙寂静地　　大牟尼所居</p>
  <p class="l-js-5c">大适悦妙乐　　自然天乐音</p>
  <p class="l-js-5c">是最上爱乐　　具种种供养</p>
  <p class="l-js-5c">是最上适悦　　无比宝宫殿</p>
  <p class="l-js-5c">是最上安住　　度无量众生</p>
  <p class="l-js-5c">是最上成就　　演说微妙字</p>
  <p class="l-js-5c">即金刚萨埵　　修习普贤行</p>
  <p class="l-js-5c">而引道众生　　证诸佛菩萨</p>
  <p class="l-js-5c">最上诸成就　　金刚手大主</p>
  <p class="l-js-5c">所有妙欲乐　　悉圆满自在</p>
  <p>金刚手菩萨即说最上心明曰。</p>
  <p>吽(引)。</p>
  <p class="l-js-5c">说是大明时　　金刚手菩萨</p>
  <p class="l-js-5c">五秘密出生　　真实印贤圣</p>
  <p class="l-js-5c">常施诸欲乐　　最上大自在</p>
  <p class="l-js-5c">四大贤圣众　　皆化利众生</p>
  <p class="l-js-5c">此法于世间　　最胜诸成就</p>
  <p class="l-js-5c">胜义增长故　　富有大圣财</p>
  <p class="l-js-5c">能作大成就　　施广大利乐</p>
  <p class="l-js-5c">无数诸贤圣　　即金刚萨埵</p>
  <p class="l-js-5c">令说诸贤圣　　最上秘密明</p>
  <p>怛[宁*也]他(引)摩贺(引)啰多室哩(二合)嚩日啰(二合引)谟伽啰底(一句)三摩野(引)那(引)莫嚩日哩(二合)尼(引二)摩贺(引)啰多室哩(二合引)嚩日啰(二合引)谟伽啰底(三)三摩野嚩日罗(二合)计隶(引)吉攞摩贺(引)啰多(四)室哩(二合引)嚩日啰(二合)谟伽啰底三摩野(五)尾惹野嚩日啰(二合引)摩贺(引)多啰(六)室哩(二合引)嚩日啰(二合引)谟伽(引)啰底三摩野(七)嚩日啰(二合)哥(引)弥说啰(引)弥底(八)。</p>
  <p class="l-js-5c">如是秘密明　　若有人受持</p>
  <p class="l-js-5c">是人获诸印　　及成一切法</p>
  <p class="l-js-5c">复说此究竟　　是上成就法</p>
  <p class="l-js-5c">由如是法故　　所作得究竟</p>
  <p class="l-js-5c">若有诸行人　　误犯诸罪业</p>
  <p class="l-js-5c">亦未曾成就　　于诸秘密法</p>
  <p class="l-js-5c">若依此法行　　即得皆圆满</p>
  <p class="l-js-5c">欲作成就者　　一日或一月</p>
  <p class="l-js-5c">乃至于一年　　但随分随力</p>
  <p class="l-js-5c">先当依法仪　　画金刚手像</p>
  <p class="l-js-5c">其身如月色　　于大莲花上</p>
  <p class="l-js-5c">而结跏趺坐　　作大高举势</p>
  <p class="l-js-5c">种种庄严身　　众色光炽盛</p>
  <p class="l-js-5c">如佛灌顶仪　　左手持宝铃</p>
  <p class="l-js-5c">右执金刚杵　　于前莲华上</p>
  <p class="l-js-5c">复画四贤圣　　左右各安二</p>
  <p class="l-js-5c">皆作高举势　　此名四亲近</p>
  <p class="l-js-5c">一作白莲色　　余三如青莲</p>
  <p class="l-js-5c">金刚手后面　　枳哩枳罗尊</p>
  <p class="l-js-5c">而复于右边　　画大金刚尊</p>
  <p class="l-js-5c">右手捻箭势　　左手持宝幢</p>
  <p class="l-js-5c">而复于左边　　画波哩贺娑</p>
  <p class="l-js-5c">如是诸贤圣　　如宝灌顶相</p>
  <p>画此[巾*((ㄇ@人)/登)]像已　　或复作观想</p>
  <p class="l-js-5c">或复作供养　　或能随喜者</p>
  <p class="l-js-5c">得究竟解脱　　所作皆如意</p>
  <p>如是金刚手　　[巾*((ㄇ@人)/登)]像秘密法</p>
  <p class="l-js-5c">是最上大乐　　若有爱乐者</p>
  <p class="l-js-5c">当得最上乐　　成就清净法</p>
  <p class="l-js-5c">以此清净法　　是真秘密义</p>
  <p class="l-js-5c">复说曼拏罗　　当择清净处</p>
  <p class="l-js-5c">或上好园林　　或伽蓝精舍</p>
  <p class="l-js-5c">择如是处已　　以众宝庄严</p>
  <p class="l-js-5c">悬铃及璎珞　　幢幡并伞盖</p>
  <p class="l-js-5c">香花众伎乐　　依法而严饰</p>
  <p class="l-js-5c">然后作成就　　秘密曼拏罗</p>
  <p class="l-js-5c">作成就法已　　诸贤圣皆成</p>
  <p class="l-js-5c">入此曼拏罗　　大秘密中者</p>
  <p class="l-js-5c">成金刚阇梨　　诸所欲愿乐</p>
  <p class="l-js-5c">皆速得圆满　　阿阇梨先当</p>
  <p class="l-js-5c">沐浴而洁净　　以妙香涂身</p>
  <p class="l-js-5c">著新净上衣　　以宝鬘严身</p>
  <p class="l-js-5c">手持众妙花　　诵金刚歌明</p>
  <p class="l-js-5c">入于曼拏罗　　即说歌明曰</p>
  <p>钵啰(二合)尾舍婆誐鑁(一句)摩贺(引)稣珂谟(引)叉补囕(二)萨哩嚩(二合)悉提稣亢啰咩(三)钵啰摩稣枯(引)怛摩悉[亭*也](引四)[口*弱]吽(引)鑁(引)鑁(引)呼(引)钵啰(二合)悉[亭*也]莎(五)。</p>
  <p class="l-js-5c">入曼拏罗已　　手持众妙花</p>
  <p class="l-js-5c">而结佛眼印　　即诵此心明</p>
  <p class="l-js-5c">掷花而礼拜　　其礼拜明曰</p>
  <p>唵(引)波啰摩稣珂(引)舍野(一句)萨啰哩多尾逻(引)娑那弥带(引二)那摩(引)弥婆誐嚩当(三)[口*弱]吽(引)鑁(引)呼(引四)呬呬呬呬(五)钵啰(二合)帝(引)蹉酤稣[牟*含](引)惹里那(引)他(六)。</p>
  <p class="l-js-5c">掷华作礼已　　依金刚萨埵</p>
  <p class="l-js-5c">如作灌顶势　　持金刚铃杵</p>
  <p class="l-js-5c">诵灌顶三昧　　其灌顶明曰</p>
  <p>唵(引)萨哩嚩(二合)没驮嚩啰啰怛那(二合)散左野(一句)钵啰(二合)怛踰(二合)钵多(二合)祢咩摩酤吒(引)野那摩(二)阿毗诜左[牟*含](引三)钵啰(二合)嚩啰啰日啰(二合)达囕(四)室哩(二合引)嚩日啰(二合)萨埵三摩野萨怛鑁(三合)摩[亢*欠](呼郎切五)。</p>
  <p class="l-js-5c">杵表真实理　　振铃为法音</p>
  <p class="l-js-5c">三昧是大印　　安住诵心明</p>
  <p class="l-js-5c">持此铃杵者　　即成金刚手</p>
  <p class="l-js-5c">是大阿阇梨　　金刚手无异</p>
  <p class="l-js-5c">此最上秘密　　三种三昧法</p>
  <p class="l-js-5c">成就曼拏罗　　最胜无伦比</p>
  <p class="l-js-5c">复说成就法　　最甚深究竟</p>
  <p class="l-js-5c">由究竟法故　　得决定成就</p>
  <p class="l-js-5c">若复有行人　　三业不清净</p>
  <p class="l-js-5c">未得成就者　　皆悉得圆满</p>
  <p class="l-js-5c">行人当依法　　先作菩萨像</p>
  <p class="l-js-5c">塑画或雕镂　　于菩萨像前</p>
  <p class="l-js-5c">献种种供养　　执金刚铃杵</p>
  <p class="l-js-5c">以三种三昧　　诸钩召大明</p>
  <p class="l-js-5c">依仪轨作法　　所有三三昧</p>
  <p class="l-js-5c">诸钩召大明　　皆以钩召印</p>
  <p class="l-js-5c">亦用最上明　　而彼大明曰</p>
  <p>萨哩嚩(二合)怛他(引)誐多乌多摩悉[亭*也](引)哥哩沙(二合)拏(一句)钵啰摩啰喝写三摩野(二)嚩日啰(二合)儗睹钵贺(引)啰[口*弱](三)钵罗摩[宁*也]嚩日啰(二合)达啰(四)嚩日啰(二合)萨埵萨稣亢钵罗(二合)没[亭*也](五)稣啰多萨怛[亭*也](三合)摩[亢*欠](六)钵啰(二合)底没[亭*也]没驮呬吽(七)嚩啰嚩日啰(二合)哥哩摩(二合)钵啰摩(引)叉啰(八)恶叉焬婆嚩(九)钵啰(二合)悉地稣珂骚摩那写(十)三摩野(引)[宁*也]悉[亭*也][牟*含](引)鑁(十一)钵啰摩(引)萨母哩底(二合)达啰(十二)萨哩嚩(二合)踰誐尾惹踰蹉啰(二合)野(十三)钵啰(二合)嚩啰戍地稣契婆嚩(十四)钵捺摩(二合)啰(引)惹呬呼(引十五)钵啰(二合)嚩啰钵囕钵啰摩(十六)萨哩嚩(二合)悉地钵啰弥说啰(十七)钵啰(二合)婆嚩呬珂誐哩婆(二合十八)萨多旦萨蜜哩(二合)[亭*也]弥(十九)[口*弱]吽鑁呼(引二十)虎卢虎卢(二十一)悉[亭*也]萨摩(引)哥哩尸(二合)睹(二十二)摩贺(引)三摩拽(二十三)萨哩嚩(二合)怛他(引)誐多三摩野(二十四)苏啰多萨怛鑁(三合)摩[亢*欠](二十五)。</p>
  <p class="l-js-5c">根本大秘密　　三种三昧法</p>
  <p class="l-js-5c">然当依本尊　　成就诸供养</p>
  <p class="l-js-5c">以供养大明　　而作歌舞等</p>
  <p class="l-js-5c">即说诸如来　　圣最上成就</p>
  <p class="l-js-5c">大供养仪轨　　大秘密三昧</p>
  <p class="l-js-5c">金刚歌舞等　　最上大明曰</p>
  <p>萨哩嚩(二合引)耨啰(引)誐苏珂三摩那三(引一句)怛鑁(二合)嚩日啰(二合)萨埵苏啰多(二)三摩焬婆嚩弥(三)摩贺(引)苏珂担哩(二合)除蹉啰(二合)野捺(四)钵啰(二合)底钵[亭*也]悉[亭*也]左(五)罗虞钵啰(二合)拏多(六)。</p>
  <p class="l-js-5c">最上大秘密　　三种三昧法</p>
  <p class="l-js-5c">安住诸成就　　此大法仪轨</p>
  <p class="l-js-5c">如彼本尊法　　用印亦皆然</p>
  <p class="l-js-5c">持诵于心明　　即说诸如来</p>
  <p class="l-js-5c">安住成就法　　最上真实义</p>
  <p class="l-js-5c">大秘密三昧　　金刚歌舞等</p>
  <p class="l-js-5c">诸大胜法明　　而说彼明曰</p>
  <p>唵(引)阿(引)哥(引)输怛波(二合)捺唧贺那(二合)埵(引一句)捺那(引)祢儞驮那钵囕(二)摩贺(引)嚩日啰(二合)三摩野萨怛侮(二合引三)嚩日啰(二合)萨埵钵啰(二合)悉[亭*也]弥(四)萨哩侮(二合)怛摩摩贺(引)悉地(五)摩咍说哩也(二合引)地乃嚩多(六)萨哩嚩(二合)嚩日啰(二合)驮噜啰(引)惹(引七)悉[亭*也]弥钵啰摩(引)叉啰(八)儞哩祢(二合)设设(引)说多室左(二合)悉(九)萨哩嚩(二合)啰(引)誐(引)耨啰(引)誐拏(十)怛怛尾(二合引)那悉[亭*也]婆誐鑁(十一)摩贺(引)啰(引)誐摩贺(引)啰多(十二)阿爹焬(二合)怛戍戍驮哩嚩(二合十三)誐啰阿祢目讫多(二合)萨怛(二合)他誐多(十四)三满多婆捺啰(二合)萨哩嚩(二合引)怛摩(二合)(引十五)冒地萨埵钵啰(二合)悉[亭*也]祢(引十六)萨哩侮(二合)怛摩摩贺(引)悉地(十七)哩摩(二合)咍说哩也(二合引)誐啰(二合)母捺啰(二合)野(引十八)悉[亭*也]嚩日啰(二合)摩呼(引)怛哥(二合)哩沙(二合十九)嚩日啰(二合)誐哩嚩(二合)阿钵底摩摩(二十)。</p>
  <p class="l-js-5c">此根本大明　　真实之理法</p>
  <p class="l-js-5c">若人依法诵　　是人成诸圣</p>
  <p class="l-js-5c">得圣财自在　　能成诸难事</p>
  <p class="l-js-5c">此金刚萨埵　　成最上秘密</p>
  <p class="l-js-5c">摄诸大成就　　依胜法仪轨</p>
  <p class="l-js-5c">速召金刚手　　所成就诸法</p>
  <p class="l-js-5c">而集大富乐　　此胜法当就</p>
  <p class="l-js-5c">即见众色光　　或出余祥瑞</p>
  <p class="l-js-5c">阿阇梨见已　　即获大富乐</p>
  <p class="l-js-5c">诸仪轨成就　　皆随心所作</p>
  <p class="l-js-5c">此名为根本　　三种三昧法</p>
  <p class="l-js-5c">作此成就事　　诸贤圣降临</p>
  <p class="l-js-5c">依此本尊法　　诸贤圣亦然</p>
  <p class="l-js-5c">歌舞等诸仪　　亦同前本尊</p>
  <p class="l-js-5c">本尊生警寤　　当以根本明</p>
  <p class="l-js-5c">振铃及歌舞　　而以羯磨印</p>
  <p class="l-js-5c">或用三昧印　　如是诸仪轨</p>
  <p class="l-js-5c">以金刚入寤　　皆当令警觉</p>
  <p class="l-js-5c">成一切三昧　　出过本尊法</p>
  <p class="l-js-5c">此最上秘密　　三种真实法</p>
  <p class="l-js-5c">金刚歌舞等　　是为最成就</p>
  <p class="l-js-5c">行人作法者　　当随意随力</p>
  <p class="l-js-5c">选择殊胜地　　宫殿及园林</p>
  <p class="l-js-5c">或宝或众花　　严饰其胜地</p>
  <p class="l-js-5c">行人当沐浴　　著新净妙衣</p>
  <p class="l-js-5c">然后安尊像　　彩画或塑像</p>
  <p class="l-js-5c">敷设布坛场　　依法严佛事</p>
  <p class="l-js-5c">行人于像前　　以本尊仪法</p>
  <p class="l-js-5c">持金刚铃杵　　而作于警觉</p>
  <p class="l-js-5c">钩召各安置　　供养作成就</p>
  <p class="l-js-5c">既作成就已　　于四威仪中</p>
  <p class="l-js-5c">语言及戏笑　　处处皆随意</p>
  <p class="l-js-5c">最上秘密轮　　随所欲皆成</p>
  <p class="l-js-5c">诸成就自在　　脱老病死苦</p>
  <p class="l-js-5c">即如金刚手　　是金刚部王</p>
  <p class="l-js-5c">一切印自在　　其相不可见</p>
  <p class="l-js-5c">解脱诸禁缚　　摄一切有情</p>
  <p class="l-js-5c">能作大主宰　　善为诸成坏</p>
  <p class="l-js-5c">作一切爱敬　　诸成就最胜</p>
  <p class="l-js-5c">世间大自在　　最上第一乐</p>
  <p class="l-js-5c">如清净莲海　　若能修习者</p>
  <p class="l-js-5c">是即建法幢　　高显出三界</p>
  <p class="l-js-5c">皆得善胜利　　如是金刚手</p>
  <p class="l-js-5c">说根本最上　　三种三昧法</p>
  <p class="l-js-5c">供养成就仪　　及诸钩召等</p>
  <p class="l-js-5c">秘密大安乐　　诸佛皆随喜</p>
  <p class="l-js-5c">金刚手心印　　摄诸众生心</p>
  <p class="l-js-5c">是金刚萨埵　　广修普贤行</p>
  <p class="l-js-5c">自在若虚空　　从自性真理</p>
  <p class="l-js-5c">一法生无边　　如清净莲海</p>
  <p class="l-js-5c">此最上妙乐　　甚深大秘密</p>
  <p class="l-js-5c">能作诸成就　　是建妙法幢</p>
  <p class="l-js-5c">获如是成就　　最上妙法乐</p>
</body></html>