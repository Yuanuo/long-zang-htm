<!DOCTYPE html>
<html>
<head>
  <meta charset="utf-8"/>
  <meta name="author" content="天息灾/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>一切如来大秘密王未曾有最上微妙大曼拏罗经卷第五</title>
</head>
<body>
  <h1 class="head">一切如来大秘密王未曾有最上微妙大曼拏罗经卷第五</h1>
  <h2>铃杵相分出生仪则品第六</h2>
  <p>尔时金刚手菩萨。从众会中起。如师子王示其威德。于彼大众周遍观察已。于世尊前不近不远瞻仰而住。乃为未来诸有情等而作是言。世尊末法之时。有比丘比丘尼优婆塞优婆夷等。修真言行者。云何了知曼拏罗贤圣之位。及彼真言印相。乃至大相应法。及各各真如之智。</p>
  <p>又复弟子入曼拏罗。云何得福云何得真言成就。云何阿阇梨而得解脱。尔时世尊告金刚手菩萨言。我今为于有情以大悲心。说密中之密最上微妙真如之智。贤圣色相真言悉地一切解脱。金刚手若得真言成就一切解说者。自然当得一切诸佛诸大菩萨所得正道。金刚手譬如转轮圣王。于人世中最为第一。彼真如智贤圣色相。乃至菩萨秘密明王诸忿怒明王。于三界中而为最胜亦复如是。又复阿阇梨识五智之体解种种之相。于种种相而能深信现大无畏。于三摩地能生金刚莲花界佛。及生种种贤圣。又能破坏一切魔王并诸眷属。能成息灾增益等法。复能成就入修罗宫。及成就圣药眼药牛黄长年药。乃至剑轮数珠贤瓶。如意宝幢三股叉等如是诸法。彼阿阇梨及持诵人。若能一一了知者。获得广大利益。复次金刚手诸曼拏罗中。随法贤圣所有色相种种不同。金刚手彼息灾增益最上成就法等。曼拏罗中佛及贤圣我今说之。</p>
  <p>金刚手中方贤圣者。佛三界尊毗卢遮那如来。白色如满月相。顶戴宝冠著红衣。最上微妙一切庄严。于金刚师子座上作金刚跏趺之坐。东方阿閦如来大青宝色。其面圆满犹如秋月。相好具足著妙青衣。光明无数照于一切种种庄严。左手作金刚拳安髀上。右手作触地印。面东坐象座一切庄严。南方宝生智自在佛。身如日色面如满月。顶戴宝冠著黄白色衣。面向南坐。左手作金刚拳安髀上。右手作施愿印。乘一切普遍智莲花王宝马之座。西方无量光如来。身黄金色面如满月。作入三摩地相。发髻严好头冠庄严。身著红衣背月轮光。回面向西坐忿怒明王座。北方不空成就如来。身绿色面如满月。光明晃耀现微笑容。发髻严好头冠殊妙。著青色衣种种庄严。左手作金刚拳安髀上。右手作说法相。坐大宝莲花金翅鸟王座。有五义见怖。</p>
  <p>金刚手白言世尊云何名五义见怖。佛言金刚手我今说彼五义之道。所谓二谛及生灭无常五蕴等法是为五义。金刚手如是诸法。若有阿阇梨及诸行人。依法修行佛威德故。令诸行人于如是之见。皆能省觉不执不住。悉能安住金刚真实妙三摩地诸佛境界。金刚手汝今谛听。所有如来金刚莲花界大乘真如心。于三界中出生种种三摩地色。所谓金刚萨埵菩萨而作月色。金刚王菩萨黄色。金刚爱菩萨红色。金刚善哉菩萨青色。一切有情见者欢喜。</p>
  <p>又复福德聚。金刚宝菩萨如日红色。金刚光菩萨如淡红色或浅黄色。金刚幢菩萨金刚笑菩萨俱浅青色。又复智慧门。金刚法菩萨黄色得大无畏相。金刚利菩萨红色如童子相。金刚因菩萨作浅青色。金刚语菩萨黑色。又复大精进。金刚业菩萨翡翠色有大力势。金刚护菩萨黄色。金刚药叉菩萨赤黑色。口出利牙作大忿怒相。金刚拳菩萨大绿色。又适悦心。金刚戏菩萨翡翠色。金刚鬘菩萨红色。常乐受持秘密之鬘。金刚歌菩萨黄色作秘密相。金刚舞菩萨浅青色。又复真如熏。金刚香菩萨浅青色。金刚华菩萨红黄色。金刚灯菩萨红色。如大光明破诸黑暗。如一切智智之力。金刚涂香菩萨浅青色。又复有坚固智。金刚钩菩萨如大青色有大力势。金刚索菩萨红色如曼度迦花。金刚锁菩萨黄赤色如童子相。金刚铃菩萨有大光明能迷恶者。又复各各画随方主菩萨身随方色。与金刚钩等相向坐。佛子随众生心所有信乐现于神通。又复真如体能生一切法。化有情身作转轮王。复于金刚莲花界三摩地。作变化相现种种形。或现善相示于无畏。或现极恶示于忿怒。复有嚩日啰吽迦啰大忿怒明王。身翡翠色作颦眉相。此明王于三界中最胜。复有大乐欲明王如牛乳色。手持金刚莲花貌如欲界天。复有金刚欲自在明王红黑色。住下方作幻化相。手持金刚示大忿怒相。眼目修广清净无垢。复有金刚大笑明王红色。复有大力最上金刚索明王身绿色。此等明王常护诸佛菩提道场。复有十七佛顶轮王。所谓圆满如来一切智智大力轮王身黄色。复有无垢佛顶轮王。身亦黄色或如深朱色。复有大白无垢佛顶轮王身如雪色。复有最上智未曾有佛顶轮王身大青宝色。复有莲花萨埵三摩地化身佛顶轮王。具大悲心现种种力。当令种种众生皆生信乐。复有莲花大自在佛顶轮王。身如白曼度迦花色。复有三界最胜大力不空莲花佛顶轮王身黄色。降伏大地莲花佛顶轮王身黄色。降伏大地莲花佛顶轮王身如月色。莲花吽迦啰佛顶轮王赤黑色。莲花开敷大相应佛顶轮王黄金色。世间最上莲花佛顶轮王黄白色。莲花大笑佛顶轮王浅红黑色。大忿怒莲花佛顶轮王如莲花色。莲花萨埵大白佛顶轮王如金色。十二面莲花佛顶轮王黄白色。大忿怒大白莲花佛顶轮王莲花色。最上自在相应莲花佛顶轮王秋月色。如是诸大轮王等。所有三摩地变化种种色相。随彼诸曼拏罗。持诵护摩成就之法。自性正色及彼真言印相。所有持诵之人。若能依法持诵修行一切成就。</p>
  <p>复次金刚手菩萨白佛言世尊。此法于末世时云何受持。</p>
  <p>佛言金刚手菩萨。若有此比丘比丘尼优婆塞优婆夷。为一切有情行真言教。作大利益及求福报者。当须受持顶戴。及戴臂上或络腋中。金刚手彼人当得阿閦如来宝幢如来无量光如来不空成就如来加持覆护。由如世人爱护其子。</p>
  <p>复次金刚手菩萨白佛言。世尊云何名金刚杵。彼杵上下中间云何分别。唯愿世尊以大智自在而为开说。</p>
  <p>佛告金刚手菩萨言。谛听金刚杵者以三印印之。金刚手我今说五股杵。上五股表毗卢遮那佛阿閦佛宝生佛无量光佛不空成就佛。下五股者表四波罗蜜。所谓金刚波罗蜜等。中表清净菩萨变化身忿怒明王。金刚手彼阿阇梨及彼持诵人。若有依法受持。复发勇猛精进之心。想自身如金刚萨埵。当得一切佛最上微妙法界。最上勇猛智清净法。</p>
  <p>金刚手菩萨复言佛。今已说金刚杵相分所有。随佛随法秘密真言。乃至别相微妙金刚杵。及一切真言等。调伏药叉罗刹。并破坏一切极恶之者一切法等。唯愿如来以自在智慧方便演说。</p>
  <p>佛言金刚手金刚杵有随部种种之相。若复五股作圆相。令股不相著。其中股比余股长半指节。其杵上下正分三分。两头并中是名三分。此金刚智慧自在菩萨金刚杵。或如宝形及圆相头稍磔开。此宝部金刚杵。或如莲花相宝庄。此是莲花部金刚杵。或如优钵罗花。形有四面作十二股。于莲花中出股头不相著。此名羯磨金刚杵。或有三股亦是羯磨金刚杵。若复坚牢圆相作五股头相著。其股作三棱相。此是如来最上金刚杵。若复作九股上下猛焰相。此是忿怒金刚杵。若复独股即是微妙心金刚杵。</p>
  <p>又复降伏药叉罗刹用金刚剑。亦于调伏法而得成就。又复屈如中指中节。此名金刚叉。</p>
  <p>又有微妙秘密金刚铃。亦分三亭或分七亭。其金刚铃上有三界道。其上面杵或九股。是忿怒变化明王铃。或是七股亦是金刚忿怒明王铃。若上面五股杵。是五部金。</p>
  <p>又铃。有独韹者有多韹者。若或铃声清响远近乐闻。用独韹者于佛所说真言而得成就。若二韹者得降龙法成就。若三韹者得降药叉法成就。若四韹者于天人法得成就。若五韹者于阿修罗法得成就。若六韹者于诸圣人法中得成就。若七韹者当于调伏他咒而得成就。</p>
  <p>复次说韹之形相亦有分别。若韹如金刚杵相者。此是金刚部金刚手法中之相。若韹如宝相者。此是金刚宝部之相。若韹如莲花者。此是金刚莲花部之相。若韹如金刚羯磨杵团圆相者及如轮者。此是羯磨部之相。可于一切羯磨法中使用。若降拏枳儞。及阿修罗者。乃至作大忿怒法者。亦可用此羯磨铃。</p>
  <p>金刚手菩萨复白佛言。世尊作一切曼拏罗时。及作一切护摩法。彼诸最胜护世及诸宿曜。乃至罗刹诸龙鬼等。云何而为彼等作供养。又作供养时所用真言云何。</p>
  <p>佛言金刚手彼一切护世及宿曜罗刹等。若作曼拏罗及护摩时。当随力分求诸香花灯涂而为供养。每作供养当须自东北方起首作供养。复诵真言曰。</p>
  <p>曩莫室战(二合)拏嚩日啰(二合)播(引)拏曳(引)乌刍瑟摩(二合)骨噜(二合)驮摩贺(引)摩罗贺曩贺曩尾日林(二合)婆阿曩野阿曩野萨里嚩(二合)努瑟吒(二合)喃(引)吽[口*发]吒娑嚩(二合)贺。</p>
  <p>此真言若为种种曼拏罗。及护摩中供养者。当依如是仪则。亦可于一切处通用。</p>
  <p>复有咒食作供养。先念请召一切真言曰。</p>
  <p>唵(引)祢(引)嚩曩(引)誐罗刹娑(引)部多僧伽(引)悉驮是儞也(二合)驮啰室唧(二合)布单曩羯吒布单曩噜闭尼部多吠多(引)拏巘驮里嚩(二合引)阿酥啰紧曩啰(引)阿钵娑摩(二合引)噜乌娑多(二合)啰迦娑母多(引)室唧(二合引)嚩那(引)啰计(引)娑贺赛(引)怛也(二合)僧契(引)室鲁怛嚩(二合)左帝(引)阿(引)里焰(二合)睹娑里吠(二合)伊贺部讫多(二合)迦(引)摩(引)阿誐蹉他阿誐蹉他么里沙(二合引)酥钵啰拏仡啰(二合)贺啰叉婆(引)室左(二合)曳计(引)唧部冒(引)儞嚩散底祢尾也(二合引)弥(引)挠(引)舍摩(二合)舍儞(引)左嚩儞(引)左扇底曳(引)酥摩不里(二合)瑟致(二合引)啰尾曼拏隶(引)左仡啰(二合引)弥(引)数萨里嚩(二合)数喃那曩嚩儞(引)数娑鳞酥萨里嚩(二合引)酥左娑誐弥(引)数嚩(引)闭多拏(引)计(引)数左波罗末(二合)隶(引)数曳(引)</p>
  <p>俱波嚩(引)播也(二合引)酥左曩惹里(引)数啰怛曩(二合引)罗曳(引)左讫里(二合)多(引)地嚩(引)娑(引)曩里(引)数萨里吠(二合)数成怛也(二合引)罗曳(引)祢(引)嚩仡里(二合)呬(引)嚩散帝尾贺(引)啰制(引)怛也(二合引)娑嚩(二合)怛也(二合引)舍啰(二合)弥(引)数啰他也(二合引)酥吠(引)体数左左怛嚩里(引)数曳(引)阿娑嚩(二合)舍(引)啰(引)誐祭(二合)满祢里(引)阿泰迦没里刹(引)数摩贺(引)钵体(引)数祢尾(二合)闭数左曳(引)嚩散帝纥里(二合)瑟吒(二合)摩曩娑(引)娑怛(二合)他(引)度波补瑟辈(二合引)仡里(二合)恨赦(二合)睹朋(去声)惹敢(二合)睹闭挽睹萨里吠(二合)伊难左羯里磨(二合)娑贺楞俱鲁他闭挽睹曳(引)萨里嚩(二合)儞婆(引)左啰(引)赧(引)</p>
  <p>诵此真言请召已。然将所供养物香花食等。复以大力明王真言及印而加持之。彼诸贤圣等方敢就食。</p>
  <p>大力明王真言曰。</p>
  <p>唵(引)嚩日啰(二合引)骨鲁(二合)驮摩贺(引)摩罗惹致罗楞冒(引)那啰乌刍瑟摩(二合)骨鲁(二合)驮贺曩那贺钵左尾持鑁(二合)娑野乌蹉(引)那野吽誐里(二合)恨拏(二合)誐里(二合)恨拏(二合)誐里(二合)恨拏(二合)播野部惹部惹部惹波野部惹波野伊[牟*含](引)萨里嚩(二合)努瑟吒(二合)萨怛嚩(二合引)吽吽吽[口*发]吒[口*发]吒[口*发]吒娑嚩(二合)贺。</p>
  <p>大力明王印。</p>
  <p>以二手作拳。以二大指小指。相著合竖成印。</p>
  <p>诵此真言百遍。结印加持所供养香花食等。令彼一切天龙夜叉罗刹等得食如上胜妙供养之食。得供养已。与彼阿阇梨所作曼拏罗。及一切所求皆悉如愿。种种所作悉皆成就。</p>
  <h2>造塔功德品第七</h2>
  <p>复次金刚手菩萨白佛言。世尊于未来世有诸众生。或刹帝利婆罗门。乃至信心善男子善女人等。是中若有为求法故。或求福寿或自发心。或随他发心造于塔庙。所造佛塔及于佛像。乃至供养仪则云何。</p>
  <p>佛告金刚手菩萨言。金刚手造塔像仪者。而有三种。第一金银铜铸成。第二白檀木雕成。第三香泥印成。将欲造于塔像者。先选求殊胜吉祥清净之地。得是地已。相度可用方停。不定多少掘深至膝。去诸瓦砾灰炭。及与毛骨一切不祥之类。然却于异处求清净之土填筑。用吉祥木为杵筑实。当须平正勿令尘坌。先以大明王真言而加持之。</p>
  <p>大明真言曰。</p>
  <p>唵(引)曩摩悉怛里野(四合)持嚩(二合)努誐哆(引)喃(引)萨里嚩(二合)怛他(引)誐多(引)喃(引)怛儞也(二合)他(引)唵(引)酥刹弥(二合引)酥刹弥(二合引)努誐帝(引)扇(引)帝(引)扇(引)帝(引)难(引)帝(引)难(引)帝(引)儞啰(引)俱隶(引)野输(引)野输(引)嚩底帝(引)祖(引)帝祖嚩底萨里嚩(二合)没驮(引)地瑟姹(二合)曩地瑟耻(二合)帝(引)娑嚩(二合引)贺。</p>
  <p>金刚手化大明乃是过去诸佛之所受持。我今宣说此明。名一切如来藏。若加持地者。于此地上所作功德。于一切有情能灭一切重罪。能尽一切恶业。若诸有情得遇此明。速证无上菩提。复次金刚手若诸有情。欲以泥印脱作佛像者。先想二手中有阿字。得字现已。复见字有光明晃耀。若得如是已。方可取泥入手作团。复念加持作团真言曰。</p>
  <p>唵(引)阿啰祖(引)尾啰祖(引)娑嚩(二合引)贺。</p>
  <p>复念真言曰。</p>
  <p>唵(引)讫鲁(二合)啰嚩日啰(二合)誐里鼻(二合)娑嚩(二合引)贺。</p>
  <p>念此真言已。将泥团入印中。入印已。</p>
  <p>复念入印真言曰。</p>
  <p>唵(引)涅里(二合)茶(去声)嚩酥地(引)娑嚩(二合引)贺。</p>
  <p>将泥入印已。想此泥决定便能成就佛之相好。作是念已。又想二手中。前想成者阿字变成月轮。又想月轮变成日轮。复想唵字变成毗卢遮那佛。处中而坐作入三摩地相。此想成已念所作成就。真言曰。</p>
  <p>唵(引)达里摩(二合)驮(引)睹誐里鼻(二合引)娑嚩(二合引)贺。</p>
  <p>念此真言已。复念出印真言曰。</p>
  <p>唵(引)达里摩(二合)驮(引)睹嚩日啰(二合)娑嚩(二合引)贺。</p>
  <p>念此真言出印已。又想野字变成大莲花座。复想彼座有种种上妙珍宝。及以金银而严饰之。又想殊妙伞盖而覆其上作是想已复念庄严。真言曰。</p>
  <p>唵(引)弥尾也(二合)啰娑嚩日啰(二合)娑嚩(二合引)贺。</p>
  <p>如是庄严已。然后安置所作佛像。复念安像真言曰。</p>
  <p>唵(引)酥钵啰(二合)底瑟耻(二合)多嚩日噜(二合引)讷婆(二合)嚩(引)野娑嚩(二合引)贺。</p>
  <p>如是安置已。然后逐日烧香献花而为供养。当用俱噜吒花迦俱罗花俱母那花。若无此花者但随力随时。所得诸花亦可供养。所献香当求恭俱摩香白檀香龙脑香等。若无如上香者。即用随所得者好香而为供养。</p>
  <p>献香真言曰。</p>
  <p>唵(引)摩贺(引)弥(引)伽娑颇(二合)啰拏尸罗度闭(引)娑嚩(二合)贺。</p>
  <p>献花真言曰。</p>
  <p>唵(引)萨里嚩(二合)啰嚩日噜(二合引)娑嚩(二合引)贺。</p>
  <p>献花鬘真言曰。</p>
  <p>唵(引)祢尾也(二合)俱酥摩么(引)罗(引)嚩日噜(二合引)娑嚩(二合引)贺。</p>
  <p>献灯真言曰。</p>
  <p>唵(引)达里么(二合引)路(引)迦钵啰(二合)祢波(引)野娑嚩(二合引)贺。</p>
  <p>以如是胜妙宝盖宝座一切珍宝。乃至上妙香花花鬘种种供养已。复念回向真言曰。</p>
  <p>唵(引)萨里嚩(二合)萨怛嚩(二合)纥里(二合)那野誐里鼻(二合引)娑嚩(二合引)贺。</p>
  <p>佛告金刚手菩萨言。若诸有情以真实心。欲造佛塔供养者。所获果报我今略说。金刚手若诸有情。以真实心造佛塔如阿摩勒果。或高四指或高一肘。或高佛尺量一尺。如上大小当得大福。金刚手譬如满阎浮提一切有情所有珍宝及种种乐具。若有善男子善女人。以如是等珍宝及种种乐具。行檀波罗蜜。悉皆布施三宝及一切有情。如是施已所获福报其数无量。金刚手彼所造塔或如阿摩勒果。其福胜彼。何况如四指及一肘或佛一尺量。金刚手若能如是造于佛塔。如造一切如来法界之藏。金刚手若如是塔者。不得以足蹈泥。若是蹈泥者返招重罪不获善报。何以故以彼心不敬重故。</p>
  <p>金刚手譬如有人身患重病。不求真言威德之力。亦复不求善友妙药医治之力。当自用意往尸多林中作火坛法。欲除病苦而作禳灾。以无智故心住无明。而于火中却得尸起不吉之相。彼人修塔心不专志失于恭敬。却获罪报亦复如是。造塔泥者当用手和用诸香水。如前印佛仪则。真言加持其泥造塔成已。当结金刚族忿怒明王印。及金刚族百字明加持。而作拥护安住。然后复以左手作金刚拳。右手持佛入塔中。想如金刚萨埵菩萨持佛入塔。亦得金刚萨埵拥护安住已。复结夜摩天印而作护门。</p>
  <p>夜摩天印。</p>
  <p>以二手作金刚拳。以二中指头相拄成印。作是印护门已。次作发遣。前来初起首造于塔像。或有观想现前或复自来随喜。乃至所请召来一切诸佛贤圣。及彼天龙鬼神。既有请来须却发遣奉请各还本位。结发遣印及念真言。</p>
  <p>发遣印。</p>
  <p>以二手作金刚拳相对少开。二头指竖如针。以二大指相颠倒成印。</p>
  <p>发遣真言。</p>
  <p>唵(引)娑嚩(二合)婆(引)嚩秣驮嚩日啰(二合)阿贺左阿贺左尾娑里惹(二合)曳唵(引)唵(引)盎盎誐蹉誐蹉达里摩(二合)驮(引)睹誐里鼻(二合引)娑嚩(二合引)贺。</p>
  <p>以此真言及印。请诸贤圣及一切天龙鬼神各还本位。作是发遣已。又想前来种种所作皆为利益。恐于一切蜎飞蠕动微细有情有所伤害。或于仪轨有所阙失。何以故居凡夫位不能观察诸微细故。若有如是之过。若不忏悔虑却招罪。当用虔至专注之心念忏悔真言曰。</p>
  <p>唵(引)阿迦(引)舍驮(引)睹誐里鼻(二合引)娑嚩(二合引)贺。</p>
  <p>如是作忏悔已。复起大慈悲心回向一切有情。皆得无上福果。此后任意。以诸香花上妙供具。及随力随时而作供养。</p>
  <p>复次金刚手菩萨。我今复说造佛菩萨及众贤圣等量功德。金刚手若复有人。造一尺量三摩地化身菩萨一千身功德果报。不如造一化身如来像。乃至佛塔功德亦复如是。若复有人能造化身如来像化身菩萨像。乃至诸化身贤圣之像。所得功德无量无边。得大富贵所求成就。</p>
  <p>复次金刚手若复有人发精进心。行于布施专注不二。于初中后不生退屈。造百千佛以至圆满。此人所获果报。当生上族感身端正。复得无病长寿。后获宿命之智。</p>
  <p>复次金刚手菩萨白佛言。世尊若诸有情欲画佛像反书经法。乃至作大供养其法云何。</p>
  <p>尔时世尊告金刚手言。若有善男子善女人。若自为求增益善果。画于佛像及书经法者。当选书画之人。诸根具足相貌圆满。于诸有情心无杀害亦不谤毁者。如是之人画于佛像及书经法者。彼善男子善女人。所获功德殊胜无比。</p>
  <p>尔时金刚手菩萨复白佛言。世尊若善男子善女人。得知如是正法种种仪则有其人云何。</p>
  <p>佛言金刚手若有善男子善女人。得知如是正法种种仪则者。是人真是功德之主。彼人如是依法作已。复行布施及依法作护摩者。所作所求一切成就。</p>
  <p>尔时金刚手菩萨。闻佛世尊如是说已。从坐而起合掌向佛。作是赞言善哉善哉。快说如是微妙法要我今得闻。愿为未来一切有情流传演说。如是赞已欢喜旋绕作礼而退。</p>
</body></html>