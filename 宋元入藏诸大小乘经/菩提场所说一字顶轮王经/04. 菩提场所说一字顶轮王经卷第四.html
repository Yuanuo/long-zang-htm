<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>菩提场所说一字顶轮王经卷四</title>
</head>
<body>
  <h1 class="head">菩提场所说一字顶轮王经卷四</h1>
  <h2>密印品第八之余</h2>
  <p>以右手握大指作拳。加持五处。名如来甲印。</p>
  <p class="l-js-5c">一切佛顶中　　是印大威德</p>
  <p class="l-js-5c">若离于甲印　　行者不坚固</p>
  <p class="l-js-5c">如人而裸体　　亦如舍无人</p>
  <p class="l-js-5c">如国无帝王　　如林无青草</p>
  <p class="l-js-5c">如食无酥盐　　如池无有水</p>
  <p class="l-js-5c">梵志无韦陀　　如火祭无苏</p>
  <p class="l-js-5c">如车无御者　　如是修行者</p>
  <p class="l-js-5c">若阙甲胄印　　为诸魔得便</p>
  <p class="l-js-5c">悉皆不成就　　谨慎结甲胄</p>
  <p class="l-js-5c">诸魔不陵逼　　速疾得悉地</p>
  <p>真言曰。</p>
  <p>曩谟三满多没驮南唵部(引入)入嚩(二合)攞吽。</p>
  <p class="l-js-5c">修行者以此　　常加持自身</p>
  <p class="l-js-5c">譬如王在阵　　被甲而骁勇</p>
  <p class="l-js-5c">如是修行者　　被甲犹如王</p>
  <p class="l-js-5c">三时应护身　　能成一切事</p>
  <p>如前甲印。舒中指。则名如来顶髻大印。能作一切事真言曰。</p>
  <p>曩谟三满多没驮南阿俱噜(二合)吒(半音呼之)</p>
  <p>准前顶髻印。中指却合。直竖头指。置于左右耳。是如来耳印。</p>
  <p class="l-js-5c">若常加于耳　　印真言相应</p>
  <p class="l-js-5c">彼人无耳病　　乃至一百劫</p>
  <p>真言曰。</p>
  <p>曩谟三满多没驮南斛(引)迦(半音呼之)</p>
  <p class="l-js-5c">若有修行者　　具仪修轮王</p>
  <p class="l-js-5c">彼人获天耳　　言音得最胜</p>
  <p>以左手如前甲印。竖臂向身。是如来牙大印。安于自口傍牙处。</p>
  <p class="l-js-5c">佛牙大威德　　印真言相应</p>
  <p>修行者成就</p>
  <p>真言曰。</p>
  <p>唵怛他[卄/(阿-可+辛)/木]多能瑟吒[口*梨](三合)吽泮娑嚩(二合)诃(引)</p>
  <p>准前甲胄印。虚中指。屈臂垂拳向下。名为授记印。</p>
  <p class="l-js-5c">成办一切事　　由结此印故</p>
  <p class="l-js-5c">所有过去佛　　未来诸如来</p>
  <p class="l-js-5c">皆悉与授记　　是故修行者</p>
  <p class="l-js-5c">常结如是印　　获得大威力</p>
  <p class="l-js-5c">于彼佛菩提　　常获于授记</p>
  <p class="l-js-5c">彼常修行者　　当应不放逸</p>
  <p>结此授记印</p>
  <p>真言曰。</p>
  <p>曩谟三满多没驮南唵吽(引)特鑁(二合)</p>
  <p class="l-js-5c">大威成就故　　恶人不沮坏</p>
  <p class="l-js-5c">具一切吉祥　　戒轨则精进</p>
  <p class="l-js-5c">具念大勤勇　　一切所生处</p>
  <p>坚禁具尸罗</p>
  <p>准前甲胄印。微缩头指。在掌竖臂向上。是如来膊印有大威力。真言曰。</p>
  <p>曩谟三满多没驮南畔惹阿呬泮吒娑嚩(二合)诃(引)</p>
  <p>即前印安于二乳间。名如来奶印。真言曰。</p>
  <p>曩谟三满多没驮南蓬(补笼反)誐枳礼(二合)朴。</p>
  <p>右手以大指。押中无名小指甲上。直竖头指。引臂高竖。是如来幢印。真言曰。</p>
  <p>曩谟三满多没驮南羯吒(半音呼)</p>
  <p>即以前幢印。垂臂向下。是如来卧印。真言曰。</p>
  <p>曩谟三满多没驮南阿俱噜(二合)吒(半音)</p>
  <p>准前印以臂横于胸。是如来行印。真言曰。</p>
  <p>曩谟三满多没驮南吽(引)誐梦(上)唵。</p>
  <p>以此印安于头中。是如来头钩印。真言曰。</p>
  <p>唵母啰驮(二合)曩儞娑嚩(二合)诃。</p>
  <p>以右手大指。捻无名小指甲上。直竖中指头指。是如来胁印。真言曰。</p>
  <p>曩谟三满多没驮南唵吽却。</p>
  <p>以右手大指。押头指小指甲上。中指无名指直竖。是如来眼印。真言曰。</p>
  <p>曩谟三满多没驮南唵钵啰(二合)悉地羯[口*梨]娑嚩(二合)诃(引)</p>
  <p>即前眼印微屈中指无名指。是如来光网印。真言曰。</p>
  <p>曩谟三满多没驮南唵入嚩(二合)里尼娑嚩(二合引)诃。</p>
  <p>以右手大指。押头指甲。余三指竖微屈。是如来光焰印。真言曰。</p>
  <p>曩谟三满多没驮南唵吽吽么么泮吒娑嚩(二合引)诃。</p>
  <p>准前光爓印。申中指令微屈。小指无名准前。是如来唇印。真言曰。</p>
  <p>曩谟三满多没驮南阿阿嚩嚩撼。</p>
  <p>以右手大母指。屈入掌中。余四指并展。仰掌向前。名为如来舌相印。真言曰。</p>
  <p>曩谟三满多没驮南唵曩啰尼畔惹吽泮吒娑嚩(二合)诃。</p>
  <p>以左右二手仰掌。以右手押左手上。安脐下。是如来三摩地印。真言曰。</p>
  <p>曩谟三满多没驮南唵阿底舍也尾羯啰(二合)弥娑嚩(二合)诃。</p>
  <p>准前定印。安于当心。是一切如来过去未来现在金刚爓心印。真言曰。</p>
  <p>曩谟三满多没驮南吽入嚩(二合)攞嚩日啰(二合)紧吒邻(二合)祖。</p>
  <p>金刚手此名金刚爓一切如来三摩地明王。无能违越。一切天龙药叉乾闼婆。得地位菩萨。亦无能违越。何况余有情大威德者。以左手展覆于脐下。展一右手。仰押左手背。名如来马阴藏密印。真言曰。</p>
  <p>曩谟三满多没驮南唵努吒努吒娑普(二合)吒娑普(二合)吒尾捺罗(三合)跛儞钵罗(二合)末娜儞亲娜儞频娜儞吽泮吒娑嚩(二合)诃(引)</p>
  <p>以右手作拳。令甲不现。唯出中指甲令现。名如来坐处印。真言曰。</p>
  <p>曩谟三满多没驮南缢迦[口*梨]曩迦[口*梨]巘驮枳怛嚧(二合)娜啰么尼睹尼娑嚩(二合)诃(引)</p>
  <p>准此前印露出头指甲。藏中指甲。是名如来髀印。真言曰。</p>
  <p>曩谟三满多没驮南唵都他左娑嚩(二合)诃(引)</p>
  <p>准此前印藏头指甲。露出无名指甲。是名佛慈三摩地印。</p>
  <p class="l-js-5c">能生大慈心　　住慈定行者</p>
  <p class="l-js-5c">护持彼人故　　是故如来说</p>
  <p class="l-js-5c">此大真言王　　愍念诸有情</p>
  <p class="l-js-5c">师子贼怖等　　斗诤逼迫中</p>
  <p class="l-js-5c">斗战于大怖　　应诵佛慈明</p>
  <p>真言曰。</p>
  <p>曩谟三满多没驮南摩诃每底哩耶(三合)尾贺哩喃(一)没驮每底[口*临](二合引)曩么写铭(二)三母怛波(二合)宁婆耶曩鸡(三)迦攞奚尾[卄/(阿-可+辛)/木]啰(二合)奚制嚩(四)舍咄噜(二合)难者波啰惹曳(五)也耶么啰末蓝(二合)婆[卄/(阿-可+辛)/木]喃(六)娑赛儞也(二合)么啰嚩贺南(七)多娜含枳啰带多(二合)以使也(二合)铭(八)尾淰萨嚩啰他(二合)娑地剑(九)也娜么(二合)末蓝(二合)萨嚩没驮喃(十)啰曷(二合)单(引)者比也娜么末蓝(二合十一)萨达么写者谛逝曩(十二)萨鑁那势铭播(引)波剑(十三)怛儞也(二合)他(十四)俱蒸儗儞(十五)俱蒸儗儞(十六)盎俱哩(十七)莽俱哩(十八)摩唎制波啰曩(十九)舍嚩哩(二十)啰乞洒(二合)啰乞洒(二合)[牟*含](二十一)俱摩哩(二十二)室哩(二合)摩哩宁(二十三)娑嚩(二合引)诃(二十四)</p>
  <p class="l-js-5c">此是佛慈印　　是诸佛自体</p>
  <p class="l-js-5c">若能常忆念　　行者作善业</p>
  <p class="l-js-5c">一切难调者　　欲害作障难</p>
  <p class="l-js-5c">疾起于慈心　　由此明威力</p>
  <p>即用前印。隐头中名三指甲。露出小指甲。是如来无垢印。真言曰。</p>
  <p>曩谟三满多没驮南吽母(引)啰驮宁户鲁吽泮吒娑嚩(二合)诃(引)</p>
  <p class="l-js-5c">行者吃食时　　以此明加持</p>
  <p class="l-js-5c">先诵然后食　　身净火力盛</p>
  <p class="l-js-5c">诸罪悉皆净　　获得而无碍</p>
  <p class="l-js-5c">于食时所有　　所起诸障难</p>
  <p class="l-js-5c">悉皆而遣除　　以佛无垢印</p>
  <p>准此前印隐其小指甲。露出大指甲。名为如来甘露印。</p>
  <p>由结此印故。能获明解脱。如来甘露真言曰。</p>
  <p>曩谟三满多没驮南唵印儗宁部多宁娑嚩(二合引)诃。</p>
  <p>以二手各以大拇指入掌。紧握作拳。以二拳相合。名如来师子吼印。</p>
  <p class="l-js-5c">种种奇特事　　意求而皆作</p>
  <p class="l-js-5c">由持顶轮王　　能成办一切</p>
  <p>真言曰。</p>
  <p>曩谟三满多没驮南唵劫比罗惹置罗吽泮吒娑嚩(二合引)诃(引)</p>
  <p>以二手虚心合掌。十指右押左。互相交。名为吉祥印。</p>
  <p>名娑嚩(二合)娑底(二合)迦如来吉祥印。能成大人相。真言曰。</p>
  <p>曩谟三满多没驮南慈(稍上声重呼)</p>
  <p class="l-js-5c">即以此前印　　悉开于十指</p>
  <p class="l-js-5c">小指大指合　　余指皆微屈</p>
  <p class="l-js-5c">是印如莲华　　名为莲华印</p>
  <p class="l-js-5c">如来吉庆印　　获福德义利</p>
  <p class="l-js-5c">获王福及余　　地居有情福</p>
  <p class="l-js-5c">成得大吉祥　　行者不应疑</p>
  <p>真言曰。</p>
  <p>曩谟三满多没驮南唵苏末[口*路](二合)憾弥(二合)攞乞瑟铭(三合)娑嚩(二合引)诃(引)</p>
  <p class="l-js-5c">成就福不虚　　获大王福德</p>
  <p>准前印如未敷莲华应结于当心。名般若波罗蜜印。</p>
  <p class="l-js-5c">此明大威德　　是一切佛母</p>
  <p class="l-js-5c">常说诸佛道　　过现及未来</p>
  <p class="l-js-5c">一切诸佛母　　是印大威力</p>
  <p>真言曰。</p>
  <p>曩谟三满多没驮南唵输噜底娑蜜哩(二合)底尾惹曳娑嚩(二合)诃。</p>
  <p>金刚手此般若波罗蜜明。过去未来现在一切佛菩萨辟支声闻。一切悉皆修般若波罗蜜。得成佛世尊。皆从般若波罗蜜生。皆修习般若波罗蜜。悉皆证得大菩提。</p>
  <p>准此前印双屈大指入掌。是如来大悲印。真言曰。</p>
  <p>曩谟三满多没驮南唵怛[口*楞](二合)儗宁娑嚩(二合引)诃(引)</p>
  <p>即以前印各屈大指入掌。各令柱著小指根下。是名如来膝印。真言曰。</p>
  <p>曩谟三满多没驮南唵娜部(二合引)儗宁钵啰(二合)捻跛跢(二合)娑嚩(二合)诃(引)</p>
  <p>准前膝印。以二大指各柱无名指根。是名如来踝印。真言曰。</p>
  <p>曩谟三满多没驮南阿怛嚟(二合)怛嚟(二合)嗢怛嚟(二合)嚩日啰(二合)母乞史(二合)尼娑嚩(二合)诃(引)</p>
  <p>准前踝印。以二大指跓中指根下。名如来足印。真言曰。</p>
  <p>曩谟三满多没驮南唵嚩日啰(二合)商俱攞部史帝娜啰入嚩(二合)攞吽娑嚩(二合)诃(引)</p>
  <p>尔时世尊告金刚手秘密主言。金刚手此等大印。一切如来从身分流出。大丈夫相庄严。善男子是印等。一切如来所说。一一印。百千俱胝印以为眷属。皆从如来支分生。于后末法劣慧小有情。不能尽知其福利说伽他曰。</p>
  <p class="l-js-5c">若成此明王　　为彼利益故</p>
  <p class="l-js-5c">我今而略说　　汝当应受持</p>
  <p class="l-js-5c">令得广流布　　是印名大印</p>
  <p class="l-js-5c">有大威神力　　令末法有情</p>
  <p class="l-js-5c">修持善品故　　若善男女等</p>
  <p class="l-js-5c">常能结此印　　加持于自身</p>
  <p class="l-js-5c">成就大真言　　轮王佛顶等</p>
  <p class="l-js-5c">彼获无量福　　而得百千种</p>
  <p class="l-js-5c">一切罪皆灭　　一切佛菩萨</p>
  <p class="l-js-5c">怜愍皆爱念　　常得宿命智</p>
  <p class="l-js-5c">诸根皆圆具　　心亦不误失</p>
  <p class="l-js-5c">一切诸佛等　　悉皆而摄受</p>
  <p class="l-js-5c">寿命得长远　　远离诸疾病</p>
  <p class="l-js-5c">令作众生明　　拔济诸恶趣</p>
  <p class="l-js-5c">聪慧具精进　　威德常勤勇</p>
  <p class="l-js-5c">当生于胜族　　具诸巧技艺</p>
  <p class="l-js-5c">能疗诸疾病　　我今而略说</p>
  <p class="l-js-5c">一切佛加持　　即成大丈夫</p>
  <p class="l-js-5c">若常持大印　　常当于自身</p>
  <p class="l-js-5c">称名而受持　　远离诸障难</p>
  <p class="l-js-5c">诸罪皆消灭　　诸佛顶皆成</p>
  <p>证得如来身</p>
  <p>金刚手此一切如来族真实大印结印相法。利益佛顶部有情。我今释迦牟尼宣说。</p>
  <h2>诸成就法品第九</h2>
  <p>尔时释迦牟尼佛。观察大众。为未来世有情。诰金刚手秘密主言。秘密主当来后世懒堕懈怠。不精进于善法。无余暇有情。贪爱染著。不能于广大愿而求成就。愍念利益彼有情故。或婆罗门生于胜族。或刹利族姓者。有清信及发菩提心者。爱乐修真言行者。利益如是等有情。我为略说真言明王佛顶转轮王功德。能摧一切天龙药叉阿苏罗。调伏有情。亦能令死令枯。令驱摈令憎恶。令禁止令坏令摧。一切佛菩萨之所称赞。大威德神力。令作无比等三摩地修行。令超越一切魔道示现天中天佛色形像。于无量劫不能说此大教王无量百俱胝劫不能尽其功德边际。我今少分而说。金刚手听善听极善听极善作意。尔时如来说伽他曰。</p>
  <p class="l-js-5c">我说异方便　　一切佛所说</p>
  <p class="l-js-5c">利益诸有情　　于百多无量</p>
  <p class="l-js-5c">是诸如来所　　亦作如是说</p>
  <p>若有人才诵此真言王。离一切怖畏。若能常持诵。一切诸魔悉皆远离。一切罪一切恶作皆得消灭。如上所说画像。随于一像前。三时澡浴三时换衣。三时以仪轨相应。诵二十五落叉遍。遍数终后。从白月一日起首。日诵一千八遍。乃至月圆满。取苏摩那花。结以为帐。以檀香涂三肘曼荼罗。以种种涂香华烧香饮食。用酥以为灯。然一千八盏。当毗舍佉白分月圆满日。结金刚跏念诵。乃至现四种相。所谓云雷声。道场中幡华动。佛像出光明。佛像动摇。见如是相。于中所成就物则得成就。若诵俱胝遍则成先行。诵二俱胝遍成大先行。诵三俱胝遍能成办一切事。诵四俱胝遍一切龙药叉乾闼婆阿苏罗[卄/(阿-可+辛)/木]路荼紧那罗摩呼啰伽等。皆得摄伏成大悉地。</p>
  <p>于恒河侧或于海岸。作如来一搩量窣堵波。于一一窣堵波前。以香华而供养。诵七俱胝遍。则末后塔放光。放光已。其光入行者身隐没。即于刹那顷。于一切世界。无有一有情药叉等与彼等者。</p>
  <p class="l-js-5c">帝释尚速来　　梵天与眷属</p>
  <p class="l-js-5c">及乐变化天　　及余化自在</p>
  <p class="l-js-5c">净居究竟天　　并大威德者</p>
  <p class="l-js-5c">刹那而集来　　于彼成就人</p>
  <p class="l-js-5c">所有诸天龙　　化彼令调伏</p>
  <p class="l-js-5c">彼天刹那顷　　悉雨种种华</p>
  <p class="l-js-5c">乃至无间狱　　悉皆得清凉</p>
  <p>尔时修行者刹那顷。如来制底放光。后自身成大威德。成大神通。于天中威德光明。如融金色。颜貌二八童子相。一切如来之所摄授。得大智慧。随意身通如意。迅疾如风。身光映夺诸余天众。若有见彼成就者。或成就者见彼人。悉皆共彼腾空。作大持明仙王。以无量百千持明为眷属。游历无量世界。以身光照曜一切成就者。才思惟一切悉皆成办。所至帝释处帝释分与半座。无有与彼等。颜貌勇健智慧威德。无有等同者。以此因缘获得菩萨善巧方便。调伏有情获得善巧。住于无量大劫。见无量佛出现于世。</p>
  <p class="l-js-5c">于中佛出现　　彼大不思议</p>
  <p class="l-js-5c">人天皆供养　　获得身精进</p>
  <p class="l-js-5c">智慧亦复然　　神通救有情</p>
  <p class="l-js-5c">等同佛轮王　　修持胜真言</p>
  <p class="l-js-5c">诸贪悉除灭　　获得人中尊</p>
  <p>秘密主此修行方便。有如来名宝火。曾为人身时。及宝幢如来。光明自在王如来。如是等无量如来。皆得成就。观自在菩萨。不动步超越菩萨。曼殊室利菩萨。如是等无量大菩萨为人身时。获得成就求大菩提者。秘密主如汝为人身。时曾修此佛眼大明。以难行苦行。以大精进获得成就。愍念世间故。金刚幢如来出兴于世。正法末时大怖畏时。如是此真言王于无上菩提。坚固决定者得成就。</p>
  <p>我今又说余成就事业。随取一像。前诵十洛叉遍。念诵终时。于满月一日一夜不食。以白芥子置于水中。诵一千八遍散洒十方。则成结曼荼罗界。于像前种种食饮广大供养。于荷叶上置牛黄或雄黄。结跏趺坐。护身加持药念诵。乃至三相成就。若暖相现。一切众生皆得调伏归敬。烟相现。安怛那成就。若光相现。取身上涂。身如初日晖。年二八相。发拳旋如螺绀青色。无量持明仙围绕。即成大持明仙住寿一大劫。</p>
  <p>神通月白分。三时澡洗三时换衣。依仪轨三时。发露忏悔随喜劝请发愿回向。时别诵一千八遍。乃至月圆满夜。一日一夜不食。则取苾刍毗柰耶所说应量。修造钵袈裟锡杖。随取一事。一千三波多护摩。于像前广大种种供养。取所成就物置于坛中。护其物念诵乃至出光。若是袈裟及僧伽梨衣。即披。钵及锡杖即手持。便即飞腾虚空。成持明仙。游往余佛刹土。能作大变化住寿一大劫。</p>
  <p>又以如来搩量。造窣堵波十万。取一剑无瑕翳者。随取一像。前于神通月白分。于八日或十四日。作三波多护摩。加持剑于像前广大供养。坐于茅荐。其剑以右手而持念诵。乃至空中出声。作是言成就矣。然后其像放光。其光照曜行者然后鼓明。即阿苏罗女来围绕修行者。以为眷属。即飞腾虚空成大持明王仙。能现种种形状。往来自在。能观余世界无碍住寿大劫。</p>
  <p>又于高山顶上安佛像。吃根茎果诵二十一万遍。然后以补沙铁。为轮或钵置娑。应使诸根圆具匠造。造已则往于阿苏罗宫。于宫门安置佛像。并助伴对像前。之时烧佉陀罗木以然火。坐茅荐上。以右手持轮。芥子油和木患叶。护摩十万遍。一切阿苏罗关键破坏。又诵十万遍护摩。即阿苏罗宫中火然炽盛。第三诵十万遍。一切阿苏罗女出窟外。祈求修行者。勤勇丈夫使我等何为。入此宫中受用微妙欲乐。并诸助伴同入。余不入三昧耶坛者。莫令入。忽然辄入。彼此损害而死。是故彼人不知三昧耶。入于宫中求成就剑成就轮或余成就物。彼得是物为大阿苏罗持明仙王。所有阿苏罗宫中成就物为主。其持明仙无量阿苏罗女以为眷属。游历此世界成大阿苏罗身。管属一切阿苏罗。得大阿苏罗王礼敬。彼能化大阿苏罗种种身。住寿一大劫。所随入者皆寿一劫。其成就人才忆念诵轮王真言。其那罗延轮破坏。欲得其轮如故。随意得成。</p>
  <p>于迦叶波佛等觉教法时。名持轮明王。得轮成就。持轮而出。以此因缘名持轮明王。令现在于世间。深生净信为佛优婆塞迦。尔时世尊说伽他曰。</p>
  <p class="l-js-5c">又说余成就　　先佛之所说</p>
  <p class="l-js-5c">我于往昔时　　曾作于商估</p>
  <p class="l-js-5c">勤苦大精进　　作微妙成就</p>
  <p class="l-js-5c">我今而宣说　　我名为路摩</p>
  <p class="l-js-5c">成就中为王　　我昔本生时</p>
  <p class="l-js-5c">为诸苾刍说　　愍念有情故</p>
  <p>又如前轨仪。于大河岸侧或于大海边。作一千八窣堵波。如来一搩量大。对此塔前。于一一塔前。以香华供养。诵真言十万三千遍。</p>
  <p class="l-js-5c">当作塔之时　　吉相而得现</p>
  <p class="l-js-5c">补沙铁作轮　　令端严匠造</p>
  <p class="l-js-5c">缘利无瑕秽　　六辐短搩量</p>
  <p class="l-js-5c">置于五净中　　三波多护摩</p>
  <p class="l-js-5c">神通月白分　　善伴戒行者</p>
  <p class="l-js-5c">应修如剑法　　乃至出光爓</p>
  <p class="l-js-5c">吉祥持明者　　即成诸严具</p>
  <p class="l-js-5c">大身游自在　　威德具神通</p>
  <p class="l-js-5c">善伴大丈夫　　游历诸世界</p>
  <p class="l-js-5c">大力住一劫　　作众生导师</p>
  <p>又说大成就法。应作先行法。于大河侧或海岸。置佛像对前诵俱胝遍。然后作十万六千窣堵波。则入成就复说伽他曰。</p>
  <p class="l-js-5c">不择日及宿　　亦不限斋戒</p>
  <p class="l-js-5c">取不坏摄嚩　　成就迷怛啰</p>
  <p class="l-js-5c">净洗而严饰　　华冠及衣服</p>
  <p class="l-js-5c">依仪求悉地　　彼摄嚩即起</p>
  <p class="l-js-5c">无怖依仪轨　　善伴极作意</p>
  <p class="l-js-5c">应问善不善　　长年伏水银</p>
  <p class="l-js-5c">贵位隐形法　　一切诸方便</p>
  <p class="l-js-5c">所问皆指示　　念诵极功夫</p>
  <p class="l-js-5c">轮王大力明　　则为奉教使</p>
  <p class="l-js-5c">能与诸悉地　　奉教既成已</p>
  <p class="l-js-5c">获得诸悉地　　常在于左右</p>
  <p class="l-js-5c">大力而游行　　或于彼口中</p>
  <p class="l-js-5c">当置细铁末　　则便吐其舌</p>
  <p class="l-js-5c">渐长如青莲　　以利刀而割</p>
  <p class="l-js-5c">修行者殷勤　　则成剑持明</p>
  <p class="l-js-5c">身色初日晖　　则往须弥峰</p>
  <p class="l-js-5c">并伴大力者　　天众悉皆怖</p>
  <p class="l-js-5c">惊惧心忙然　　围绕作眷属</p>
  <p class="l-js-5c">帝释与半座　　如来威德耳</p>
  <p class="l-js-5c">六十千俱胝　　而为作眷属</p>
  <p class="l-js-5c">于彼众为主　　彼皆大骁勇</p>
  <p class="l-js-5c">大威大炽盛　　大眷属奇特</p>
  <p class="l-js-5c">如是等之类　　威德诸天子</p>
  <p class="l-js-5c">行处常围绕　　威力如大王</p>
  <p class="l-js-5c">则往于千刹　　以大神通力</p>
  <p class="l-js-5c">则动千弥卢　　及动俱胝山</p>
  <p class="l-js-5c">并千赡部洲　　及动百天宫</p>
  <p class="l-js-5c">一切令动摇　　以光悉照曜</p>
  <p class="l-js-5c">于诸地狱中　　以大神通力</p>
  <p class="l-js-5c">施与诸饮食　　获得微妙智</p>
  <p class="l-js-5c">威德如天王　　严身具吉祥</p>
  <p class="l-js-5c">天女皆围绕　　微妙身大威</p>
  <p class="l-js-5c">身色如青莲　　刹那悉游历</p>
  <p class="l-js-5c">无量诸世界　　当住一千劫</p>
  <p class="l-js-5c">常供养诸佛　　劫火不能烧</p>
  <p class="l-js-5c">并诸大眷属　　则往余世界</p>
  <p class="l-js-5c">如是等种种　　以功德庄严</p>
  <p class="l-js-5c">彼则成菩萨　　救济诸有情</p>
  <p class="l-js-5c">又持诵之人　　倍加而念诵</p>
  <p class="l-js-5c">应作窣堵波　　十万有六千</p>
  <p class="l-js-5c">准如来肘量　　于摄嚩口中</p>
  <p class="l-js-5c">应置细宝末　　无间而念诵</p>
  <p class="l-js-5c">当即于舌上　　现真多摩尼</p>
  <p class="l-js-5c">炽盛大威德　　殷勤作加护</p>
  <p class="l-js-5c">则取奇特宝　　由得此宝故</p>
  <p class="l-js-5c">则成宝持明　　自在为大王</p>
  <p class="l-js-5c">执剑持明仙　　常卫护彼人</p>
  <p class="l-js-5c">又于口中置　　乳糜应和酥</p>
  <p class="l-js-5c">欲起而吐出　　行者不杂乱</p>
  <p class="l-js-5c">受取置瓦器　　或银熟铜器</p>
  <p class="l-js-5c">共伴而加持　　与伴而食之</p>
  <p class="l-js-5c">则成大威德　　住寿一大劫</p>
  <p class="l-js-5c">则成持明仙　　或手安于口</p>
  <p class="l-js-5c">行者而念诵　　从口出香篆</p>
  <p class="l-js-5c">行者应作拳　　如前求成就</p>
  <p class="l-js-5c">若得暖相现　　以拳拟诸人</p>
  <p class="l-js-5c">有情及无情　　悉皆得爱敬</p>
  <p class="l-js-5c">以拳不应拟　　或应是口中</p>
  <p class="l-js-5c">若得见于火　　是彼修行者</p>
  <p class="l-js-5c">名为拳持明　　次说大成就</p>
  <p class="l-js-5c">则往莲华池　　应作先行法</p>
  <p>佛像[巾*(穴/登)]于壁　　行者不乱心</p>
  <p class="l-js-5c">为大福故修　　心怀常舍施</p>
  <p class="l-js-5c">莲华揾酪蜜　　及与揾苏等</p>
  <p class="l-js-5c">护摩五落叉　　是像眼手动</p>
  <p class="l-js-5c">当知得成就　　即作为邑主</p>
  <p class="l-js-5c">远离一切事　　护摩十万遍</p>
  <p class="l-js-5c">则为大福人　　护二十一万</p>
  <p class="l-js-5c">为诸地啰惹　　说正法度人</p>
  <p class="l-js-5c">常乐而舍施　　倍加而持诵</p>
  <p class="l-js-5c">轮王大威德　　成办一切业</p>
  <p class="l-js-5c">决定勿生疑　　我今而略说</p>
  <p class="l-js-5c">轮王成就法　　古往已成就</p>
  <p class="l-js-5c">一切诸佛子　　圣曼殊室利</p>
  <p class="l-js-5c">得大势菩萨　　虚空库菩萨</p>
  <p class="l-js-5c">我亦持此明　　得离生死怖</p>
  <p class="l-js-5c">得遇于善友　　获得诸成就</p>
  <p class="l-js-5c">此中作是说　　佛顶胜真言</p>
  <p class="l-js-5c">当来成就者　　所有三界中</p>
  <p class="l-js-5c">无有与彼等　　过色相威力</p>
  <p class="l-js-5c">如佛于世间　　成就顶真言</p>
  <p class="l-js-5c">无有得过者　　先说成就法</p>
  <p class="l-js-5c">如来胜经中　　所有诸印契</p>
  <p class="l-js-5c">授与于世尊　　为成真言王</p>
  <p class="l-js-5c">是印无与等　　大力大威德</p>
  <p class="l-js-5c">所说成就法　　希有大奇特</p>
  <p class="l-js-5c">所有十自在　　十力子所说</p>
  <p class="l-js-5c">若与此相应　　能坏于帝释</p>
  <p class="l-js-5c">何况余有情　　为彼难调伏</p>
  <p class="l-js-5c">而作种种法　　如是等种类</p>
  <p class="l-js-5c">如来况成就　　以此教王仪</p>
  <p class="l-js-5c">修习求悉地　　不成者令成</p>
  <p class="l-js-5c">何况求成就　　以此教王中</p>
  <p class="l-js-5c">摄入一切法　　诸佛法眼中</p>
  <p>说为最殊胜</p>
  <p>尔时世尊释迦牟尼如来。复观一切大众。以伽他句诰金刚手言。</p>
  <p class="l-js-7c">先佛诸仙宝髻说　　于是契经尽警觉</p>
  <p class="l-js-7c">娜啰弥拏摄嚩罗　　冻誐摩蹬伽之明</p>
  <p class="l-js-7c">少分尽彼境界教　　此非正教三昧耶</p>
  <p class="l-js-7c">我为染衣而宣说　　于彼愚昧及多闻</p>
  <p class="l-js-7c">悭吝嗔恚种种类　　于诸真言诸教法</p>
  <p class="l-js-7c">邪见不平诸有情　　世间出世之人故</p>
  <p class="l-js-7c">多分于此世间者　　聪哲匮财之人类</p>
  <p class="l-js-7c">末法作障求觉道　　是故相应三昧耶</p>
  <p class="l-js-7c">加行修习求成就　　尚于梦中无爱染</p>
  <p class="l-js-7c">先知真言三昧耶　　曼茶罗法等差别</p>
  <p class="l-js-7c">然后真言律仪中　　身口意因而相应</p>
  <p class="l-js-7c">设说秘密真言教　　仍假瑜伽观行成</p>
  <p class="l-js-7c">应是佛顶常修习　　真言教法成就中</p>
  <p class="l-js-7c">真言诸矿地中财　　所有诸地之方所</p>
  <p class="l-js-7c">诸余所有占算论　　王法理论及书画</p>
  <p class="l-js-7c">医方工巧如是等　　一切皆是世尊说</p>
  <p class="l-js-7c">调伏有情而示现　　诸佛此中作是说</p>
  <p class="l-js-7c">悉地三种而分别　　本来清净真言法</p>
  <p class="l-js-7c">获得仪轨与印契　　谁于一切起憎嫉</p>
  <p class="l-js-7c">真言句义悉皆无　　憎嫉感招诸障难</p>
  <p class="l-js-7c">著于文字心犹豫　　彼作真言多分别</p>
  <p class="l-js-7c">著于真言缘枝叶　　不应与彼恶律仪</p>
  <p class="l-js-7c">于旃陀罗不应说　　彼等之人不成就</p>
  <p class="l-js-7c">受与恶人恶律仪　　法则不成坏己身</p>
  <p class="l-js-7c">是故于彼慎莫说　　缠染贪欲必不成</p>
  <p class="l-js-7c">彼常匆遽不得成　　于事匆速无审虑</p>
  <p class="l-js-7c">云何成就救有情　　住阿兰若及山薮</p>
  <p class="l-js-7c">五尘交杂必不成　　当住净念心流散</p>
  <p class="l-js-7c">彼等行者必不成　　是故心应而制伏</p>
  <p class="l-js-7c">三种谤毁如来说　　求法他世之有情</p>
  <p class="l-js-7c">住法之人理相应　　心作三种谤毁者</p>
  <p class="l-js-7c">世间悉无作是说　　自性而去亦不去</p>
  <p class="l-js-7c">自性若成真言王　　一切悉皆何不成</p>
  <p class="l-js-7c">是故世间有二论　　精进共同由福因</p>
  <p class="l-js-7c">是故不应而诽谤　　世间有无作是思</p>
  <p class="l-js-7c">圣天种种设轨则　　住世愍念有情故</p>
  <p class="l-js-7c">无知性劣过所染　　我说获得下悉地</p>
  <p class="l-js-7c">一切诸天应供养　　不应致礼我先说</p>
  <p class="l-js-7c">是故不应而毁谤　　亦不应起于讥嫌</p>
  <p class="l-js-7c">无量劫中不能说　　真言最胜无比行</p>
  <p class="l-js-7c">我说三部仪次第　　所说教中多种类</p>
  <p class="l-js-7c">应作次第而修行　　真言教心轮王法</p>
  <h2>世成就品第十</h2>
  <p>尔时释迦牟尼如来。入一切真言教照曜入不思议佛境界力游戏三摩地。由入是三摩地。恒河沙数佛世界诸佛菩萨。亦入是三摩地。尔时金刚手。见释迦牟尼如来应等正觉入是三摩地。绕佛七匝。于佛前持金刚杵。不瞬目观佛世尊。尔时世尊从三摩地而起。及彼一切佛亦从定出。尔时释迦牟尼佛从定起已。诰金刚手秘密主言。汝秘密主汝听。此大教一切如来之所宣说。五佛顶王普通而说。能作大奇特微妙。略说不广。并真言若有成就修行者。彼人次第如教而得成就。世尊作是。说金刚手先应一切佛顶王普通真言句殊胜三摩地说真言身。</p>
  <p>我说奉请真言曰。</p>
  <p>曩谟薄誐嚩睹瑟尼(二合)沙也(一)翳醯呬薄誐挽(二)达磨啰惹钵啰(二合三)底掣么么啰伽(二合四)巘驮(五)补涩波(二合六)度波(七)末鳞左[牟*含]者毗(八)啰乞洒(二合引九)钵啰(二合)底贺多(十)么罗波啰(二合)讫啰(二合)么也(十一)娑嚩(二合引)诃(引)</p>
  <p>此是普通迎请真言。于阏伽中应置白花而迎请。</p>
  <p>次香等真言曰。</p>
  <p>曩谟薄誐嚩睹瑟尼(二合)沙也(一)伊[牟*含](二)巘淡(三)蒲涩(二合)甘(补甘反四)度甘(准上五)末临(六)儞半者(七)钵啰(二合)底车(八)贺啰贺啰(九)萨嚩没驮(十)地瑟耻(二合)谛(十一)达么啰(引)惹(十二)钵啰(二合)底贺多也(十三)娑嚩(二合)诃(引)</p>
  <p>迎请火天真言曰。</p>
  <p>曩谟婆誐嚩(引)睹瑟尼(二合)沙也翳醯呬帝儒摩里宁(引)银曩(二合)曳娑嚩(二合引)诃(引)</p>
  <p>若发遣火天。加也呬也呬句。</p>
  <p>办事真言曰。</p>
  <p>曩谟薄誐嚩睹瑟尼(二合)沙也唵吒噜(二合)满驮娑嚩(二合引)诃(引)</p>
  <p>此真言作一切事业时。应用护身。是大真言作大义利。亦名一切佛顶心真言。</p>
  <p>摧坏真言曰。</p>
  <p>曩谟薄誐嚩睹瑟尼(二合)沙也唵微枳啰拏度曩度曩度。</p>
  <p>此名摧坏大明王佛顶真言。为除一切毗那也迦。若被侵恼时。以此真言加持水灌顶。亦用护身结方隅界。一切事业处应用。</p>
  <p>摧毁佛顶真言曰。</p>
  <p>曩谟薄誐嚩睹瑟尼(二合)沙也萨嚩尾近曩(二合)尾特网(二合)娑曩迦啰也吒噜(二合)吒也娑嚩(二合引)诃(引)</p>
  <p>以此真言。难调恶人能作治罚。兼护助伴守方隅者。以如是等大真言。于轮王曼茶罗修真言行大威德者。作一切事业。修行者先应作是思惟。我今净此念诵室。白芥子和护摩灰。以摧碎佛顶加持一百八遍。或以办事佛顶应加持。念诵室散灰及芥子。即成净室。即以此真言。于净瓶中盛水加持。一百八遍散洒四方。或以自真言心。或以随心加持。即成摄授处所。以摧坏佛顶真言。加持四枚佉陀罗木橛一百八遍。于净室中四方钉之。即成结曼茶罗界。</p>
  <p>无能胜佛顶真言。</p>
  <p>曩谟薄誐嚩睹瑟尼(二合)沙也萨嚩怛啰(二合)波啰(引)尔多也唵奢么也奢么也扇(引)谛难(引)谛达么啰惹婆史谛摩诃尾儞也(二合)萨嚩啰他(二合)娑驮宁娑嚩(二合)诃(引)</p>
  <p>以贤瓶盛香水。加持一百八遍。持诵者用自灌顶离一切毗那也迦障。</p>
  <p class="l-js-5c">此是无能胜　　佛顶大真言</p>
  <p class="l-js-5c">能息诸障碍　　常作于息灾</p>
  <p>能除诸恶梦</p>
  <p>我今说一切顶王普通功德修行法。少分而说。若才忆念成自身护持。诵三遍结顶髻。以灰或白芥子。加持七遍置于头上成大加护。加持缕二十一遍。结二十一结。系于臂上一切灾祸寒热病等悉皆消灭。若住奢么那诵一百八遍。于一切怖畏处得加护。随意应作贸易摩诃莽娑。</p>
  <p>又以酥护摩。一切处一切灾悉得消灭。取伏藏时。以酥护摩一百八遍。离一切障难能护助伴。或取白芥子护摩一百八遍。一切诸障悉皆息除。定知有伏藏处。以乳护摩一百八遍。恣意取用无有障难。又于阿苏罗窟门诵三十万遍。一切关键悉皆破坏。或芥子和噜地啰盐粖。诵一千八遍。护摩二十一日日三时。窟中一切宫殿悉炽然火烧。阿苏罗女被烧出窟门。请行者入窟。授与啰娑药长年药诸成就等物。或结轮王佛顶印掷于彼前。即彼倒地。</p>
  <p>又吃穬麦饮乳。诵三十万遍得长年药。又月蚀时勿观月。加持乳一百八遍。成大长年药。</p>
  <p>又于山顶乞食。诵三十万遍。遍数满已三日三夜不食。烧油麻。酪苏蜜相和然阿湿嚩(二合)他木。以为护摩。从晨朝起首乃至昼夜作护摩。则得啰惹。</p>
  <p>又于山顶作缘生法身塔。或作舍利塔。于舍利塔前取百千莲华。每一华诵一遍一献塔。则得摩诃满孥里主。若不成就得大邑主或乡党主。</p>
  <p>又法取莲华涂白檀香。入大河水至脐。每诵一遍加持莲华献。献已掷于水中。乃至百千数。获得大伏藏。若舍施无有尽竭。</p>
  <p>又欲得敬爱成就者。白芥子和油麻油。三时护摩满一七日。则得啰惹。及次小王皆得敬爱。</p>
  <p>又欲令婆罗门敬爱。取白华护摩。赤华刹利。黄花毗舍。黑花输陀罗。以盐寡妇人。以么沙(婆罗门小豆)或油麻一切童女。</p>
  <p>取羯啰尾啰未敷花。七日日三时护摩。一切人得敬爱。</p>
  <p>又糠和尾沙。和苦练叶作护摩。成驱逐设咄噜。</p>
  <p>又以芥子护摩。摧设咄噜。</p>
  <p>又以尸林灰护摩令殒。</p>
  <p>又以芥子油护摩。一切部多鬼敬爱。</p>
  <p>又以郁金护摩一切必舍支敬爱。</p>
  <p>又结印诵真言加泮字能除鬼魅。</p>
  <p>又以睹罗斯叶烧。鬼魅现下语。</p>
  <p>又真言中加弱字。令中毒者迷闷却得稣。</p>
  <p>又真言句中加匿(儞翼反)字。毒不行。</p>
  <p>又真言句中加莫字。制毒蛇。</p>
  <p>又尸么舍那炭。画作圆坛。召毒蛇及鬼魅来能禁止。</p>
  <p>又真言句中加摩字。能禁口。</p>
  <p>又真言句中加息字。禁恶星。</p>
  <p>又真言句中加吒字。摧利牙者。加速字令损支分。加底瑟姹(二合)底瑟姹(二合)缚鬼魅。加羯吒羯吒。即被缚。加[口*洛]乞沙(二合)路乞沙(二合)即令护持。加满驮满驮。或加[口*论]驮[口*论]驮禁喉。</p>
  <p>又日蚀时或月蚀时孔雀尾对于像前。供养诵真言。加持孔雀尾。念诵乃至日月复。此孔雀尾以手把挥曜。能现种种幻化。被毒中者令苏。能成办种种事业。</p>
  <p>又盐和油麻护摩。令设咄噜患鬼魅及虐又以瞿摩夷掜彼人形。以刀断其支。彼即随所断处便损。</p>
  <p>又烧一切种柴一切花一切果一切种树胶。令所求种种财宝皆得。</p>
  <p>又烧油麻护摩。所求财宝皆得。</p>
  <p>又烧屈屡草护摩。令得增寿。</p>
  <p>又护摩粳米则得儿。</p>
  <p>又烧蜜一切人皆得敬爱。</p>
  <p>又护摩酥得威德。</p>
  <p>又护摩乳得息灾。</p>
  <p>又护摩酪得增益。</p>
  <p>又七日三时和酥护摩一切物。获大悉地。我说大成就法。如前先行法。于山顶有舍利塔前。诵三十万遍。然后对像前。以稻谷花和酪酥蜜。护摩一千遍。则成先行法。此先行法通一切求成就用。</p>
  <p>又入于大林不食。诵百千遍。遍数满已则结其头髻。即隐形。解其髻即现。</p>
  <p>又上于山顶面向日。常食乳穬麦诵十万遍。满已则得隐形。</p>
  <p>又法以左手作拳诵十万遍。末后则得安怛但那。</p>
  <p>又当日蚀时。取劫波罗。以摩努沙发作算。揾摩劣沙脂烧。以薰劫波罗中。刮取黑粖。加持一百八遍。取点眼得安怛但那。</p>
  <p>又取摩努沙心。和牛黄作丸。以三金裹。或黑月分或白分加持念诵。药有声置于口中。安怛但那。</p>
  <p>又取牛黄加持涂身。得持明成就。亦得最上成就。</p>
  <p>又日月蚀时。取黄牛酥。置于熟铜器中。以熟铜筋。搅念诵。取三相现。若沸眼。得闻持不忘。烟得安怛但那。爓飞腾虚空。如是雄黄黄丹成就余物等。皆现三种相成就。</p>
  <p>又苏路丹惹那一千三波多护摩。或于黑白分求成就。若烟安怛但那。</p>
  <p>又剑轮像杖黑鹿皮一切成就物。皆三波多护摩。依教画像前。或无像或有舍利塔前。离无益谈话处。于河山寂静处。应修三种成就。于一切成就中得为最胜成就。</p>
  <p>又取不坏摄嚩。先与澡浴严饰。以佉罗橛钉系。于白黑二月。随取一分。应用。黑月吉日并有助伴善作护身。坐彼胸上。迷怛罗口中泻乳糜。不间断念诵。即其迷怛罗欲起即吐。以熟铜器承取便食。自身得成就。</p>
  <p>又取金粖置迷怛啰口中。即吐出严具即得持明仙若以铁粖置彼口中。即吐出剑。</p>
  <p>若置白芥子彼口中。即吐出严具。</p>
  <p>若置油麻彼口中。吐出本真言教经夹。皆得持明成就飞腾虚空。</p>
  <p>又以手按彼迷怛罗口。念诵加持乃至三相现。动即诸意所求事皆说。授与长年药。若起即成使者。其持明者欲所去处乘彼肩上随意而往得持明仙。尔时世尊复告金刚手菩萨秘密主言。</p>
  <p class="l-js-5c">秘密主汝听　　不广而略说</p>
  <p class="l-js-5c">普通修一切　　佛顶等成就</p>
  <p class="l-js-5c">资少获大利　　诸佛之所说</p>
  <p class="l-js-5c">此中作是言　　羯儞迦啰花</p>
  <p class="l-js-5c">及取莲华蕊　　苏噜丹惹那</p>
  <p class="l-js-5c">三金而裹之　　应作此丸药</p>
  <p class="l-js-5c">当于日月蚀　　得三种成就</p>
  <p class="l-js-5c">暖烟焰次第　　暖必获敬爱</p>
  <p class="l-js-5c">烟当而隐形　　爓相成腾空</p>
  <p class="l-js-5c">吉祥大持明　　如雷振作声</p>
  <p class="l-js-5c">旛华而动摇　　应知成就相</p>
  <p class="l-js-5c">及佛像动摇　　若见不吉祥</p>
  <p class="l-js-5c">不应求成就　　献涂香花等</p>
  <p class="l-js-5c">数数应当作　　息灾护摩法</p>
  <p class="l-js-5c">乃至于七返　　然后作胜法</p>
  <p class="l-js-5c">应作窣睹波　　福加求成就</p>
  <p class="l-js-5c">蝪蜥及乌鸣　　应观成不成</p>
  <p class="l-js-5c">然后求成就　　念诵以为先</p>
  <p class="l-js-5c">并归命获果　　作福为有情</p>
  <p class="l-js-5c">真言必成就　　为少福愚夫</p>
  <p class="l-js-5c">多分为是人　　为此增加福</p>
  <p class="l-js-5c">成佛悲为本　　利益诸世间</p>
  <p class="l-js-5c">故说真言教　　天王帝释等</p>
  <p class="l-js-5c">及余大威德　　才诵于彼胜</p>
  <p class="l-js-5c">及居在王宫　　由信获应验</p>
  <p class="l-js-5c">成就者当获　　端严而常作</p>
  <p class="l-js-5c">清净修行者　　不应强多事</p>
  <p class="l-js-5c">由此心杂乱　　如世间之人</p>
  <p class="l-js-5c">劣慧无方便　　于诸合练道</p>
  <p class="l-js-5c">阙缘不和合　　诸药及水银</p>
  <p class="l-js-5c">由倒坏不成　　三种微细故</p>
  <p class="l-js-5c">施功不获益　　若取于伏藏</p>
  <p class="l-js-5c">必有王怖畏　　占相必生疑</p>
  <p class="l-js-5c">微细生犹豫　　医术果增长</p>
  <p class="l-js-5c">摄授长年药　　由持真言故</p>
  <p class="l-js-5c">悉皆而获得　　长年等果报</p>
  <p class="l-js-5c">如是诸技术　　过患有无量</p>
  <p class="l-js-5c">以此无所获　　不获最胜福</p>
  <p class="l-js-5c">彼亦不获福　　犹此心住著</p>
  <p class="l-js-5c">真言以为首　　必获大福德</p>
  <p class="l-js-5c">菩提最胜果　　闻思及修行</p>
  <p class="l-js-5c">获得最胜果　　是处诸贤圣</p>
  <p class="l-js-5c">恒常而往来　　是故与瑜伽</p>
  <p class="l-js-5c">成就本所尊　　仍于最胜集</p>
  <p class="l-js-5c">我以曾广说　　见今所说者</p>
  <p>亦广亦复略</p>
</body></html>