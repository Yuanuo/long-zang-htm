<!DOCTYPE html>
<html>
<head>
  <meta charset="utf-8"/>
  <meta name="author" content="法贤/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说持明藏瑜伽大教尊那菩萨大明成就仪轨经卷第一</title>
</head>
<body>
  <h1 class="head">佛说持明藏瑜伽大教尊那菩萨大明成就仪轨经卷第一</h1>
  <h2>龙树菩萨于持明藏略出</h2>
  <h2>大明成就分第一</h2>
  <p>尔时世尊言。此大毗卢遮那如来瑜伽大教。若有善男子。乐欲修习诸成就法者。应于是教尊那菩萨大明法中。一心专注精勤修习。于所愿求无不成就。若有行人。欲作最上殊胜成就者。先于大海岸边。诵尊那菩萨根本大明。造沙塔六洛叉得数满已。于所求事必获成就。</p>
  <p>复次若欲求见观自在菩萨。或多罗菩萨或金刚手菩萨等。如前修习。是诸菩萨必为现身。安慰行人与满所愿。乃至或作敬爱等法。或求种种圣药。或求阿苏啰王位。或求持明天位。如是之事必获成就。若久久修习专注不退。乃至菩萨之位亦可获得。</p>
  <p>复次行人若于佛塔前或菩提道场。所持诵大明一俱胝。诵数满已得阿罗汉。现身与语获大利益。此后与阿罗汉同行亦同其威德。又复行人往前正觉山顶。于佛塔前常持钵食。诵大明一俱胝。诵数满已。得见金刚手菩萨。菩萨自引行人人吉祥门。告行人言汝入此门。无诸魔难所求愿满。离一切怖受大快乐。而于将来得见慈氏。闻说妙法证菩萨地乃至或得阿吠嚩哩底迦菩萨之位。又复行人或往尾补罗山顶。一切洁净常持钵食。于有舍利像前。随力备办香花灯涂而作供养。诵大明三洛叉。至数满已。行人别备广大供养。行人倍加洁净斋戒。至十五日竟日连夜持诵不辍。金刚手菩萨决定现身引接行人。往自本宫及游吉祥门。令行人入得延寿命齐于日月。又复行人往三道宝阶佛塔之处。常持钵食右绕佛塔。诵大明一俱胝。诵数满已。得见无能胜及诃利帝等所求如意。其诃利帝接引行人。往自本宫与种种圣药。其无能胜现身。为行人说法令证菩提道及授与圣药。变行人身具殊胜相。及得一切菩萨接引证道。乃至速坐菩提道场。此尊那大明。乃是一切如来及诸菩萨同所宣说。能与众生作大利益。乃至获得无上正等正觉。</p>
  <p>复次若有众生。作大恶业无有善种。于菩提心无由生起。菩提分法永不获得。如是之人忽遇知识。诵此大明一历耳根。重罪减劣善种即生。何况行人恒常持诵专注精勤。如是之人求成就者决定获得。</p>
  <h2>观智成就分第二之一</h2>
  <p>复次行人。若欲修习诸成就法者。先须修习观智。及诸印相皆令精熟。无使谬误方可求诸悉地。若于尊那菩萨法中求悉地者。先观尊那菩萨根本微妙字轮安自身分。所谓观唵字安头上。观左字安两目。观隶字安项颈。观卒字安两臂。复观隶字安心上。观尊字安于脐中。观祢字安两股。观莎字安两腨。行人观此尊那根本微妙字相。于己身分一一分明已。是人先身所作。一切罪业悉能除灭。所求悉地决得成就。或作息灾增益敬爱调伏等法。所诵大明各各差别。作息灾法所诵大明曰。</p>
  <p>唵(引)左隶(引一)祖隶(引二)尊祢(引)莎(引)贺(引三)</p>
  <p>作增益法所诵大明曰。</p>
  <p>唵(引)左隶(引一)祖隶(引二)尊祢(引)冒沙吒(半三)</p>
  <p>作敬爱法大明曰。</p>
  <p>唵(引)左隶(引一)祖隶(引二)尊祢(引)曩莫(三)</p>
  <p>作调伏法大明曰。</p>
  <p>唵(引)左隶(引一)祖隶(引二)尊祢(引)[口*弱]呬吽[口*癹]吒(半音三)</p>
  <p>若作如上四法。必须请召本尊及众贤圣。作法竟却发遣。</p>
  <p>句召大明曰。</p>
  <p>唵(引)左隶(引一)祖隶(引二)尊祢(引)纥哩(二合引三)</p>
  <p>发遣大明曰。</p>
  <p>唵(引)左隶(引一)祖隶(引二)尊祢(引)吽(引三)</p>
  <p>复次行人作曼拏罗时。欲请本尊及句召坛中贤圣者。先诵枳里枳里金刚大明而作洁净。大明曰。</p>
  <p>唵(引)枳里枳里(一)嚩日啰(二合)吽(引)癹吒(半音二)</p>
  <p>诵此明作洁净已。行人观想本尊尊那菩萨。于色究竟天下降来。入曼拏罗中。又想曼拏罗中有师子之座。莲华普遍种种装严。即结献座印及诵献座明。请菩萨坐已。即结菩萨根本印。及诵根本大明供养菩萨。行人即言菩萨善来。及献阏伽等。然后作法持诵。</p>
  <p>又复行人依法作曼拏罗。及结界洒净已。行人于曼拏罗前。端坐正念作于观想。想前根本微妙字轮。安诸身分。初想一切如来在于顶上。作此想时用结三昧印。次想左字在于两目。当用佛眼印。又想此字转变成轮王有大力势。次想隶字作黑色在于项颈用结螺印。即转变成大忿怒不动尊明王。手执剑及罥索。次想卒字现于心上。即变成佛身作赤色有四臂。二手作合掌顶礼相。二手作说法印降伏诸魔相。复想隶字现于两臂。当用莎悉帝迦印。一臂上变成不空罥索菩萨。面有三目。一臂上变成观自在菩萨。身作黄色。次想尊字现于脐轮。当用尊那本印。变成本尊尊那菩萨。若观十八臂身作白色。若观六臂身作黄色。若观四臂身作赤色。随所观相得现前已。想此菩萨能于三界作大利益。次想祢字现于两股。用吉祥印。即变成佛及菩萨。能成办一切事。次想莎字现于两腨。复用螺印剑印。左腨上变成仡啰贺觐祢。右腨上变成惹致儞。次想贺字现于两足。用莲华印。即变成嚩日啰曩契明王。手执罥索。次用佛眼菩萨印及佛眼菩萨大明。加持五处。明曰。</p>
  <p>唵(引)噜噜娑普(二合)啰(一)入嚩(二合)攞底瑟吒(二合引二)悉驮路左儞(引三)萨哩嚩(二合引)哩他(二合)娑(引)达儞娑嚩(二合引)贺(引四)</p>
  <p>复次行人作观智已。从座起立作合掌顶礼印。及诵大明曰。</p>
  <p>曩莫飒钵多(二合)喃(引一)三藐讫三(二合)没驮俱胝喃(引二)曩莫左隶(引三)尊祢(引)曩莫(四)</p>
  <p>此大明力能破众魔。无有魔及魔天敢违逆者。次用发遣印发遣诸魔。使于行人无诸难事。发遣魔印。以左手展舒作摇动令去势。右手作三昧金刚相。安在腰右侧。以左足踏地作忿怒。诵大明曰。</p>
  <p>曩莫(一)阿左隶(引二)祖隶(引三)尊祢(引四)贺曩(五)那贺(六)摩他(七)尾特网(二合)萨踰娑(引)啰野多(八)吽(引)癹吒(半音九)</p>
  <p>次作结界印。以二手于虚空十方上下。旋动如风相成印。即诵大明曰。</p>
  <p>唵(引)左隶(引一)祖隶(二)尊祢(引三)达迦达迦(四)入嚩(二合)攞入嚩(二合)攞(五)萨哩嚩(二合)祢输(六)满驮满驮(七)吽(引八)</p>
  <p>此明可于一切处用结界。次用一切成就明。加持涂香及净水。入曼拏罗洒净已。即结楼阁印。以二手平仰相叉微屈。舒二头指二拇指。附二头指侧成印。结此印时。想最上殊妙宫殿楼阁。得现前已。复想微妙字化成种种殊妙莲华装严师子之座。作观成已。即诵请召大明。请召本尊及众贤圣。入中处座。随以本部安为中座。若以尊那为本部。即以尊那为中座。即观想尊那菩萨一十八臂。身白如秋月色。著于白衣种种装严。以[王*车]璖为腕钏。十指皆有环装严。面有三目。最上左右二手作说法相。右第二手作施无畏相。第三手持剑。第四手执实铎。第五手执尾惹布啰果。第六手执钺斧。第七手持钩。第八手执金刚杵。第九手持数珠。左第二手持如意宝幢。第三手持莲华。第四手持军尼。第五手持罥索。第六手持轮。第七手持螺。第八手持贤瓶。第九手持般若波罗蜜多经。于右边安佛眼菩萨及众贤圣。左边安金刚手菩萨观自在菩萨。诸余菩萨及众贤圣。随意安布已。复用一切成就明及佛眼菩萨明。加持阏伽及香花。焚香奉上本尊及众贤圣。即白言。菩萨及诸贤圣以我信心及依三昧力。所奉上阏伽香花等。唯愿慈悲受我供养。其阏伽水。若作息灾法用乳汁大麦同作。若作增益法加脂麻。若作调伏法加血及荞麦同作。阏伽所用盛阏伽器亦差别。即说请召印以沐浴印。改二拇指附头指侧。如钩相成印。请召大明曰。</p>
  <p>曩莫三貌讫三(二合)没驮俱胝喃(引一)伊呬婆誐嚩底(二)壹瑟吒(二合引)祢(引)嚩多(引)地瑟致(二合)帝(引三)唵(引)左隶(引四)祖隶(引五)尊祢(引六)[口*弱][口*弱]娑嚩(二合引)贺(引七)</p>
  <p>诵此明已。当诵献座大明曰。</p>
  <p>唵(引)迦摩攞娑嚩(二合引)贺(引)</p>
  <p>次说剑印。亦为不动尊明王印。以左手拇指无名指小指作拳。舒头指中指。以右手头指中指。入左拳中。余指亦作拳成印。不动尊大明曰。</p>
  <p>曩莫三满多嚩日啰(二合引)赧(引一)唵(引)阿左攞迦(引)[加/手](二)赞哝(女江反)娑(引)达野吽(引)癹吒(半音三)</p>
  <p>次说三昧耶印。以右手拇指捏小指甲。余指如金刚杵相成印。结此印诵三昧耶大明曰。</p>
  <p>唵(引)商羯哩(引一)三摩曳娑嚩(二合引)贺(引二)</p>
  <p>次献阏伽印。以沐浴印只改磔大拇指。安头指侧作合掌相成印。大明曰。</p>
  <p>唵(引)左隶(一)祖隶(二)尊祢(三)阿哩伽(二合)婆誐嚩底(四)钵啰(二合)帝(引)蹉娑嚩(二合引)贺(引五)</p>
  <p>献阏伽已。行人合掌作是言。大菩萨唯愿慈悲受此供养。行人复以金刚橛印。结界除魔。以金刚杵为界。所结界随法作用。或作大恶法时。结此印以右手头指如钩。拇指如针安于下面。此是橛印大明曰。</p>
  <p>唵(引)尊祢儞(一)计(引)攞野娑嚩(二合引)贺(引二)</p>
  <p>结金刚界印。不改前印以右手头指如钩。左手头指直竖成印。于虚空中旋动。结金刚界大明曰。</p>
  <p>唵(引)尊祢(引)儞(一)钵啰(二合引)迦啰野娑嚩(二合引)贺(引二)</p>
  <p>复次结金刚半惹啰印。不改前印以二头指二中指相捻。于头上动摇成印。大明曰。</p>
  <p>唵(引)尊祢儞(一)半惹啰娑嚩(二合引)贺(引二)</p>
  <p>次结根本印。念根本大明三遍。次结大印及诵大明七遍。次结三叉印。以二手作拳。各舒头指中指无名指如三叉成印。大明曰。</p>
  <p>唵(引)尊娑嚩(二合引)贺(引)</p>
  <p>次结捣杵印。以二手作拳。以二拇指相交成印。大明曰。</p>
  <p>唵(引)左隶(引)吽(引)</p>
  <p>次结幡印。以左手头指中指。各竖立而作动摇成印。大明曰。</p>
  <p>唵(引)尊。</p>
  <p>次结幢印。以右手作拳。直竖头指中指成印。大明曰。</p>
  <p>唵(引)尊。</p>
  <p>次诵不动尊心明。及金刚曩佉心明。加持香花等为洁净供养。不动尊心明曰。</p>
  <p>唵(引)[亢*欠](呼郎切引一)吽(引)癹吒(半音二)</p>
  <p>次诵金刚曩佉心明曰。</p>
  <p>唵(引)[口*尔]曩[口*尔]俱(半音)</p>
  <p>次结涂香印。以右手拇指。捏头指头。展舒余指。结此印及诵明加持涂香。奉上本尊及众贤圣。大明曰。</p>
  <p>唵(引)隶(引)娑嚩(二合引)贺(引)</p>
  <p>次结花印。即不改前印诵大明曰。</p>
  <p>唵(引)尊娑嚩(二合引)贺(引)</p>
  <p>次结香印。以右手拇指。捏中指头节成印。诵大明曰。</p>
  <p>唵(引)隶(引)娑嚩(引二合)贺(引)</p>
  <p>次结出生印。以左手拇指。与头指相捻成印。即诵献食明曰。</p>
  <p>唵(引)尊娑嚩(二合引)贺(引)</p>
  <p>次结献灯印。以右手拇指。捏中指第一节成印。大明曰。</p>
  <p>唵(引)祢(引)娑嚩(二合引)贺(引)</p>
  <p>如上所说奉献佛及贤圣诸供养具。乃至饮食香花等。所有印及大明。各随本部先后次第施设。若作息灾等法先用涂香等。然后结献供养印。或作观想或内或外。一切供养奉上贤圣。</p>
  <p>次结大印。以二手各作拳。安于心想。二掌内各有阿字成印。以此印献诸贤圣。</p>
  <p>次结莲华印。以二手相合。八指各相离竖如莲华相二拇指屈入掌成印。结此印献诸贤圣大明曰。</p>
  <p>唵(引)左隶(引一)祖隶(引二)尊祢(引三)室哩(二合引)洛刹弥(二合引)冒沙吒(半音四)</p>
  <p>次结根本印。以二手作合掌。舒二拇指入掌中成印。根本明曰。</p>
  <p>唵(引)尊怛啰(二合引)野(引)阿娑怛啰(三合)剑(一)唵(引)祖底娑普(二合)啰(二)阿钵娑怛囕(二合)唵(引)尊贺曩曩(引)啰赞(三)</p>
  <p>次结八辐轮印。以二手相倒。展舒磔开十指。以右手压左手背成印。于顶上动摇诵大明曰。</p>
  <p>唵(引)尊(一)钵啰(二合)娑普(二合)啰作讫囕(二合二)</p>
  <p>次结罥索印。以二手相合。以二无名指如锁成印。诵大明曰。</p>
  <p>唵(引)尊吽(引)癹吒(半音)</p>
  <p>次结钩印。以左手拇指无名指小指头指。屈如钩成印。诵大明曰。</p>
  <p>唵(引)左隶(引一)祖隶(引二)尊祢(引)纥哩(二合引三)</p>
  <p>次结献广大供养印。以二手合掌。十指屈第三节。各不相著成印。安顶上。行人结此印时。发不可思议心。无我所心无取舍心。复观想世间一切殊妙香花珍宝。乃至宝山及大海中宝藏。一切之物悉皆现前。用献一切佛及菩萨。以此功德回施真如法界。复运心以我所作如是供养。所获福力展转变成无量供养。奉献十方一切如来。及诸菩萨大会之众。愿佛菩萨不舍大慈摄受供养。广大普供养明曰。</p>
  <p>曩莫萨哩嚩(二合一)怛他(引)誐帝(引)毗踰(二合引二)尾湿嚩(二合)目契(引)毗药(二合三)萨哩嚩(二合)他(引四)朅(五)三母捺誐(二合)帝(引六)娑颇(二合)啰呬[牟*含](七)誐誐曩剑娑嚩(二合引)贺(引八)</p>
</body></html>