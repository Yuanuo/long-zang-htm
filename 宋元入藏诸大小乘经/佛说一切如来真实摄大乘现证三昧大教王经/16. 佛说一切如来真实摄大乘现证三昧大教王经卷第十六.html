<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第十六</title>
</head>
<body>
  <h1 class="head">佛说一切如来真实摄大乘现证三昧大教王经卷第十六</h1>
  <h2>三世轮大曼拏罗广大仪轨分第十一之三</h2>
  <p>尔时金刚阿阇梨。应结金刚持羯么印。此印大明曰。</p>
  <p>唵(引)萨哩嚩(二合)怛他(引)誐多嚩日啰(二合)驮啰(一句)屹哩(二合)恨拏(二合)满驮三摩邪吽(引)(二)</p>
  <p>次说其印相。</p>
  <p class="l-js-7c">小指大指二相结　　二金刚手上复下</p>
  <p class="l-js-7c">此名羯磨三昧印　　善作一切胜羯磨</p>
  <p>然后以金刚水。当为弟子授其灌顶。大明曰。</p>
  <p>唵(引)嚩日啰(二合)毗户哥(引)毗诜左(一句)嚩日啰(二合)驮啰怛吠(二合引)三摩野誐啰(二合)誐啰(二合)(二)</p>
  <p>然后取以缯帛覆面。引其弟子入曼拏罗。授是大明曰。</p>
  <p>唵(引)钵啰(二合)尾设嚩日啰(二合)钵啰(二合)吠(引)设野(一句)嚩日啰(二合引)尾设(二)嚩日啰(二合引)提底瑟姹(二合)嚩日啰(二合)吽(引)(三)</p>
  <p>入曼拏罗已。次当依法举华随掷。授是大明曰。</p>
  <p>唵(引)钵啰(二合)帝(引)蹉(引)提底瑟姹(二合)嚩日啰(二合)呼(引一句)</p>
  <p>然后随其华所堕处。即是本尊成就。次当为其弟子除去面帛。如其次第普令观视曼拏罗中。复授誓诫言。不应以此三昧辄为人说。何以故为有一类邪见不信者。彼何知此诸佛世尊不空大智。亦不能受如来金刚部中。此金刚手灌顶三昧。但于余天而生信向。授誓诫已。次为授彼金刚标帜鬘灌顶。后以羯磨金刚杵。授其手中。乃为安立金刚名字。然后依彼金刚三昧大曼拏罗法仪。即为教授成结大印。</p>
  <p class="l-js-7c">二羽坚作金刚缚　　次当展舒二头指</p>
  <p class="l-js-7c">复屈头节二相并　　此为大士顶轮印</p>
  <p class="l-js-7c">相合又作金刚缚　　竖二头指内中指</p>
  <p class="l-js-7c">此名光聚顶轮印　　即光聚佛胜三昧</p>
  <p class="l-js-7c">二羽应结金刚印　　小指大指二相合</p>
  <p class="l-js-7c">复以大指入缚中　　此名最上大明印</p>
  <p class="l-js-7c">最上大明所成故　　次结诸印善施作</p>
  <p class="l-js-7c">头指安心如二门　　此即名为缚心印</p>
  <p class="l-js-7c">即此无名指入中　　诸指如应当善转</p>
  <p class="l-js-7c">依彼金刚宝法仪　　转已还于口中住</p>
  <p class="l-js-7c">即此复作仰起相　　次第旋转住于心</p>
  <p class="l-js-7c">如是名为四华印　　此即莲华最上明</p>
  <p class="l-js-7c">即此复从于顶起　　于身旋转胜轮印</p>
  <p class="l-js-7c">此名金刚巧业印　　金刚羯磨善成就</p>
  <p class="l-js-7c">萨埵金刚坚固作　　小指相合如金刚</p>
  <p class="l-js-7c">此名一切佛心印　　是印能成一切事</p>
  <p class="l-js-7c">小指大指二相结　　左手中指如叉相</p>
  <p class="l-js-7c">此即三叉中一叉　　如是金刚印所摄</p>
  <p class="l-js-7c">金刚最上大明印　　此印即是金刚叉</p>
  <p class="l-js-7c">所有诸印次第宣　　摩邪金刚等施作</p>
  <p>如是等佛菩萨印。</p>
  <p class="l-js-7c">二羽坚作金刚缚　　左手金刚而逼附</p>
  <p class="l-js-7c">此即名为金刚拳　　一切金刚部中用</p>
  <p class="l-js-7c">二羽当作金刚相　　依法安布诸标帜</p>
  <p class="l-js-7c">一切金刚诸部中　　是印速疾能钩召</p>
  <p class="l-js-7c">以二头指背展舒　　复二大指执向下</p>
  <p class="l-js-7c">唵字印相顶间安　　布金刚相亦如是</p>
  <p>如是等金刚明王大印。</p>
  <p class="l-js-7c">复次舒二吉祥手　　二手相背亦复然</p>
  <p class="l-js-7c">又以半臂作拳相　　后复旋转口边住</p>
  <p>如是等金刚忿怒王大印。</p>
  <p class="l-js-7c">左手大指善安置　　又作系鬘依法用</p>
  <p class="l-js-7c">右手复如施财相　　头指作拳为剑印</p>
  <p>如是等金刚大魔主印。</p>
  <p class="l-js-7c">左手如执穆娑罗　　舒臂成印亦复然</p>
  <p class="l-js-7c">右手如现炽盛光　　作金刚拳后振动</p>
  <p>如是等金刚使者印。</p>
  <p class="l-js-7c">作高举面利牙相　　执仗复如击害势</p>
  <p class="l-js-7c">屈臂成印亦如应　　左右手作侵夺相</p>
  <p>如是等金刚仆使印。</p>
  <p class="l-js-7c">分别坛中诸印契　　左手皆如执金刚</p>
  <p class="l-js-7c">所有诸印次第宣　　如是羯磨善成就</p>
  <p class="l-js-7c">所有大士诸印契　　皆于自身作成就</p>
  <p class="l-js-7c">由彼观想自身故　　即得最上印成就</p>
  <p class="l-js-7c">大士顶轮印大护　　光聚大印施成就</p>
  <p class="l-js-7c">降三世印一切作　　一切钩召从心出</p>
  <p>如是等佛印。</p>
  <p class="l-js-7c">诸佛印得众悉地　　金刚最上明最胜</p>
  <p class="l-js-7c">而彼金刚叉大印　　即能善施诸成就</p>
  <p class="l-js-7c">摩邪金刚善成就　　金刚铃能遍警悟</p>
  <p class="l-js-7c">彼执杖相善寂静　　金刚器仗金刚破</p>
  <p class="l-js-7c">最胜炽焰调诸恶　　胜善光明摧一切</p>
  <p class="l-js-7c">胜杖击害亦复然　　彼怖畏眼作诸怖</p>
  <p class="l-js-7c">调伏杀害极最胜　　胜鬘善作众羯磨</p>
  <p class="l-js-7c">敬爱所欲皆能成　　最胜一切善摧伏</p>
  <p class="l-js-7c">穆娑罗能破诸恶　　彼钵吒相能善系</p>
  <p class="l-js-7c">最胜炽焰调诸恶　　药叉执持诸恶者</p>
  <p class="l-js-7c">利牙吞啖于一切　　金刚哥罗破诸恶</p>
  <p class="l-js-7c">作诸障难善障者　　侵夺一切侵夺者</p>
  <h2>一切金刚部金刚曼拏罗广大仪轨分第十二</h2>
  <p>尔时世尊。复入一切如来金刚总持三昧出生加持三摩地。说此自部最上大明曰。</p>
  <p>唵(引)嚩日啰(二合)娑(引)尾帝哩(二合引)莎(引)贺(引一句)</p>
  <p>尔时金刚手菩萨摩诃萨。说此自部最上大明曰。</p>
  <p>唵(引)嚩日啰(二合)驮(引)哩吽(引一句)</p>
  <p>嚩日啰(二合)尾讫啰(二合)弥(引)吽(引)末吒(半音一句)</p>
  <p>尔时金刚藏菩萨摩诃萨。说此自部最上大明曰。</p>
  <p>唵(引)嚩日啰(二合)啰怛那(二合)仵(引)帝哩(二合引)莎(引)贺(引一句)</p>
  <p>尔时金刚眼菩萨摩诃萨。说此自部最上大明曰。</p>
  <p>唵(引)嚩日啰(二合)钵讷摩(二合)泥(引)帝哩(二合引)吽(引)癹吒(半音一句)</p>
  <p>尔时金刚巧业菩萨摩诃萨。说此自部最上大明曰。</p>
  <p>唵(引)嚩日啰(二合)葛哩摩(二合)葛哩吽(引一句)</p>
  <p>尔时金刚最上明菩萨摩诃萨。说此自部最上大明曰。</p>
  <p>唵(引)嚩日啰(二合)输(引)罗(引)屹哩(二合引)莎(引)贺(引一句)</p>
  <p>尔时摩邪金刚明王。说此自印大明曰。</p>
  <p>唵(引)嚩日啰(二合)作讫哩(二合引)唵(引一句)</p>
  <p>金刚铃明王。说此大明曰。</p>
  <p>嚩日啰(二合)健致枳(引)吽(引一句)</p>
  <p>寂默金刚明王。说此大明曰。</p>
  <p>唵(引)嚩日啰(二合)难拏哥(引)瑟耻(二合引)吽(引一句)</p>
  <p>金刚器仗明王。说此大明曰。</p>
  <p>唵(引)嚩日哩(二合引)吽(引一句)</p>
  <p>如是等金刚明王。三昧印明。</p>
  <p>尔时金刚军拏梨金刚忿怒王。说此自三昧印明曰。</p>
  <p>唵(引)入嚩(二合引)罗(引)嚩日哩(二合引)吽(引一句)</p>
  <p>金刚光忿怒王。说此大明曰。</p>
  <p>唵(引)嚩日啰(二合)燥(引)摩曳(二合引)吽(引一句)</p>
  <p>金刚杖忿怒王。说此大明曰。</p>
  <p>唵(引)嚩日啰(二合)难尼(引)吽(引一句)</p>
  <p>金刚冰誐罗忿怒王。说此大明曰。</p>
  <p>唵(引)嚩日啰(二合)毗(引)沙尼(引)吽(引一句)</p>
  <p>如是等金刚忿怒王三昧印明。</p>
  <p>尔时金刚舜拏大魔主。说此自三昧印明曰。</p>
  <p>唵(引)嚩日啰(二合)舜(引)尼(引)吽(引一句)</p>
  <p>金刚鬘大魔主。说此大明曰。</p>
  <p>唵(引)嚩日啰(二合)摩(引)梨(引)吽(引一句)</p>
  <p>金刚敬爱大魔主。说此大明曰。</p>
  <p>唵(引)嚩日啰(二合)嚩尸(引)吽(引一句)</p>
  <p>最胜金刚大魔主。说此大明曰。</p>
  <p>唵(引)嚩日啰(二合)阿波啰(引)[口*尔]帝(引)吽(引一句)</p>
  <p>如是等金刚大魔主。三昧印明。</p>
  <p>尔时金刚穆娑罗金刚使者。说此自三昧印明曰。</p>
  <p>唵(引)嚩日啰(二合)穆娑罗屹哩(二合)系(引)吽(引一句)</p>
  <p>金刚风金刚使者。说此大明曰。</p>
  <p>唵(引)嚩日啰(二合)钵致(引一句)</p>
  <p>金刚火金刚使者。说此大明曰。</p>
  <p>唵(引)嚩日啰(二合)入嚩(二合引)梨(引)吽(引一句)</p>
  <p>金刚陪啰嚩金刚使者。说此大明曰。</p>
  <p>唵(引)嚩日啰(二合)屹啰(二合)系(引一句)</p>
  <p>如是等金刚使者。三昧印明。</p>
  <p>尔时金刚钩金刚仆使。说此自三昧印明曰。</p>
  <p>唵(引)嚩日啰(二合)能瑟致哩(三合引)吽(引一句)</p>
  <p>金刚哥罗金刚仆使。说此大明曰。</p>
  <p>唵(引)嚩日啰(二合)哥(引)里尼吽(引一句)</p>
  <p>金刚尾那野哥金刚仆使。说此大明曰。</p>
  <p>唵(引)嚩日啰(二合)尾觐儞(二合引)吽(引一句)</p>
  <p>龙金刚金刚仆使。说此大明曰。</p>
  <p>唵(引)嚩日啰(二合)喝啰尼吽(引一句)</p>
  <p>如是等金刚仆使三昧印明。</p>
  <p>尔时金刚手菩萨摩诃萨。说此一切金刚部曼拏罗颂曰。</p>
  <p class="l-js-7c">我今次第当演说　　最胜金刚曼拏罗</p>
  <p class="l-js-7c">其相四方与四门　　如次抨其外坛界</p>
  <p class="l-js-7c">依法安布中宫位　　东向为门法亦然</p>
  <p class="l-js-7c">彼中次第依法仪　　如应安置于佛像</p>
  <p class="l-js-7c">分列降三世尊等　　此四大士佛周匝</p>
  <p class="l-js-7c">曼拏罗前当依法　　普遍画彼金刚印</p>
  <p class="l-js-7c">复次于彼诸左右　　依法悉画本部印</p>
  <p class="l-js-7c">金刚舜拏等魔主　　应为四门守护者</p>
  <p class="l-js-7c">怖与吉祥并辩才　　讷誐等四居内隅</p>
  <p class="l-js-7c">外隅应当依法仪　　遍画如前贤圣印</p>
  <p class="l-js-7c">又复于外曼拏罗　　依法应画天等相</p>
  <p class="l-js-7c">其坛次第诸法仪　　悉如广大仪轨说</p>
  <p>此金刚曼拏罗中。随所乐欲依法施作。所有金刚钩等。此部三昧羯磨作已。然后金刚阿阇梨。自结金刚持印。乃谓弟子言。汝不应以此三昧印。于不入三昧不见法者前说是法。无令破坏秘密三昧。作是说已。然后取彼羯磨金刚杵。安于金刚持印之上。依本法仪。引其弟子入曼拏罗。入已即当掷羯磨杵。随杵堕处。即得本尊三昧智印敬爱成就。由是因故。一切羯磨所作悉成。然后为其弟子除去面帛。普令观视曼拏罗已。说是秘密三昧印言。今此三昧印。常能作彼一切羯磨所欲敬爱者。一切皆得。如母如子如妻如女。悉来随顺。次为授是大明曰。</p>
  <p>唵(引)萨哩嚩(二合)誐(引)弥儞(一句)萨哩嚩(二合)薄翅(引)(二)娑(引)驮野虞呬野(二合)嚩日哩(二合)尼吽(引)癹吒(半音三)</p>
  <p>如是大明。若诵一遍。即得一切所爱之者悉来敬爱。随意所作离诸过失。如所爱乐。获得一切受用成就。然后一切得净心性。发最上意。所应观察一切智印。余复能作一切事业。此即具德执金刚尊。作如是说。</p>
  <p>次当教授彼三昧印。</p>
  <p class="l-js-7c">三昧忿怒指安顶　　坚固作缚住于心</p>
  <p class="l-js-7c">面眉还复口门散　　后复二羽置于顶</p>
  <p class="l-js-7c">左手金刚头指缚　　作三叉相而逼附</p>
  <p class="l-js-7c">此印成结依法仪　　得自最上明成就</p>
  <p class="l-js-7c">一切金刚诸部中　　皆左金刚头指摄</p>
  <p class="l-js-7c">我今说彼结印仪　　诸三昧法如仪轨</p>
  <p class="l-js-7c">诸头指逼如轮相　　金刚铃印亦复然</p>
  <p class="l-js-7c">唵字印相此还同　　师子耳摄器仗印</p>
  <p>如是等金刚明王印。</p>
  <p class="l-js-7c">炽焰印摄亦如是　　金刚光印摄还同</p>
  <p class="l-js-7c">杖拳印摄即如前　　最后印于口边转</p>
  <p>如是等金刚忿怒王印。</p>
  <p class="l-js-7c">彼波那印及鬘印　　金刚禁伏等钩相</p>
  <p class="l-js-7c">彼最胜印顶处安　　此四魔主护门者</p>
  <p>如是等金刚大魔主印。</p>
  <p class="l-js-7c">次当屈臂如轮相　　二手背转依法仪</p>
  <p class="l-js-7c">解脱印相炽焰光　　击害印于口边住</p>
  <p>如是等金刚使者印。</p>
  <p class="l-js-7c">二指内入安口门　　逼附还为打击势</p>
  <p class="l-js-7c">缠臂成印亦如应　　作险恶相侵夺印</p>
  <p>如是等金刚仆使印。</p>
</body></html>