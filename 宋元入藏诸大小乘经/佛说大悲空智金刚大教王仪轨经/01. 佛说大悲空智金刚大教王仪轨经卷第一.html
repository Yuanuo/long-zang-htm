<!DOCTYPE html>
<html>
<head>
  <meta charset="utf-8"/>
  <meta name="author" content="法护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说大悲空智金刚大教王仪轨经卷第一(大幻化普通仪轨三十一分中略出二无我法)</title>
</head>
<body>
  <h1 class="head">佛说大悲空智金刚大教王仪轨经卷第一(大幻化普通仪轨三十一分中略出二无我法)</h1>
  <h2>金刚部序品第一</h2>
  <p>如是我闻。一时薄伽梵。住一切如来身语心金刚喻施婆倪数秘密中秘密出生妙三摩地。时彼世尊从是三摩地起。赞言善哉善哉金刚藏菩萨摩诃萨。奇哉金刚萨埵大萨埵三昧耶萨埵。悉从大悲空智金刚大菩提心之所开示。</p>
  <p>尔时金刚藏菩萨。闻是语已即白佛言。世尊云何金刚萨埵。云何大萨埵。云何三昧耶萨埵。唯愿世尊为我解说。佛告金刚藏菩萨。金刚者谓不可破坏。萨埵者谓三有一性。胜慧相应是名金刚萨埵。谓于大智胜味充满。是名大萨埵。谓常行三昧。是名三昧耶萨埵。时金刚藏菩萨重白佛言。世尊空智金刚者。于如是名云何摄受。云何名空智。何等名金刚。佛告金刚藏菩萨。空智者谓即大悲空智。金刚者体即胜慧。以胜慧方便成就仪轨。于彼见闻有大力。能种种成办。谓降伏禁止。或却他军及瑜儗尼。如其正理生住因缘。以识智成办如其出现诸佛圣贤。是为空智最初出生行相。又复于大悲性如是解脱。则于缚性缚。遍能了知悉皆解脱。所以者何。彼胜慧性及所知性悉非性故。彼空智性亦非性故。以本然智决诸疑网。照解诸法本然不起。时金刚藏菩萨重白佛言。世尊如是空智云何而有血脉之相。佛告金刚藏菩萨。彼血脉相有三十二种。是名三十二菩提之心。又此漏法于大乐处总有三种。谓罗罗拏辣娑摩阿嚩底。罗罗拏者即胜慧自性。辣娑拏者谓善方便。阿嚩底者是中说。离能取所取。又此三种即是住持不动清净智月。彼三十二种血脉者。谓一者不可破坏。二者微妙色相。三者天。四者左边际。五者短。六者酤摩惹。七者性。八者施迦。九者过失。十者阿尾吒。十一者本母。十二者设哩嚩梨。十三者清凉。十四者焰炽。十五者罗罗拏。十六者辣娑拏。十七者阿嚩底。十八者量。十九者青色。二十者平等。二十一者因。二十二者相应。二十三者喜。二十四者成就。二十五者暖。二十六者苏末他。二十七者转。二十八者欲。二十九者忿怒。三十者迦多演尼。三十一者童子。三十二者施设。是名三十二种血脉之相。</p>
  <p>复次金刚藏菩萨白佛言。世尊此何因缘有如是相。佛告金刚藏菩萨。谓欲成熟三有。远离一切能取所取。以诸方便了别性相。为持戒者分别解说。诸佛贤圣智慧方便。三身三业及伊鑁摩野。谓伊者佛眼母菩萨鑁者摩摩枳菩萨。摩者白衣菩萨。野者多罗菩萨。又复法身轮者具八辐相。报身轮者具十六辐。化身轮者具莲华相六十四叶。大药轮者具三十二幅。建此轮者如是次第有四刹那。谓庄严果报作观离相。依四圣谛谓苦集灭道依四真实谓身真实智真实持明真实圣贤真实。有四欢喜谓喜胜喜离喜俱生喜等。依四种律谓上座部大众部正量部一切有部。日月时分昼夜增减。谓于八时有十六分三十二点六十四刻。如是一切四种最初赞拏梨明妃。从彼脐轮发大智火焚弃五蕴。以佛眼母焚烬诸漏除妄因缘故。</p>
  <h2>拏吉尼炽盛威仪真言品第二</h2>
  <p>施一切地上饮食真言曰。</p>
  <p>唵(引)(一)阿吽(引)(三)发吒(半音)莎(引)贺(引下同四)</p>
  <p>佛言唵阿者作一切法出生门故。</p>
  <p>五如来种子者所谓。</p>
  <p>扪(一)盎(二)[口*尔]陵(二合引)(三)龛(四)吽(五引)</p>
  <p>空智金刚心真言曰。</p>
  <p>唵(引)(一)祢嚩毕祖(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)</p>
  <p>佛言一切真言句首。当安唵字。次置吽发吒字。后用莎贺字。</p>
  <p>阿閦如来真言曰。</p>
  <p>唵(引)(一)遏(二)葛(三)拶(四)吒(五)多(六)波(七)野设莎贺(八)</p>
  <p>佛言一切瑜儗尼种子字。</p>
  <p>遏(一)阿(引)(二)壹(三)翳(引)(四)嗢(五)污(引)(六)哩(七)梨(八)噜(九)卢(十)伊(十一)爱(引)(十二)邬(十三)奥(引)(十四)暗(十五)恶(十六)</p>
  <p>二臂明王真言曰。</p>
  <p>唵(引)(一)怛懒(二合)路(引)歌(引)(二)叱波各(引)(三)吽(引)(四)吽(引)(五)吽(引)(六)发吒(半音)莎贺(七)</p>
  <p>四臂明王真言曰。</p>
  <p>唵(引)入嚩(二合)啰(二)入嚩(二合)啰毗喻(二合引)(三)吽(引四)吽(引)(五)吽(引)(六)发吒(半音)莎贺(七)</p>
  <p>六臂明王真言曰。</p>
  <p>唵(引)(一)吉胝吉胝(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)</p>
  <p>加持真言曰。</p>
  <p>唵(引)(一)阿(引)(二)吽(引)(三)</p>
  <p>净地真言曰。</p>
  <p>唵(引)(一)荦叉(上吕角切下同)荦叉(二)荦叉吽(引)(三)吽(引)(四)吽(引)(五)发吒(半音)莎贺(六)</p>
  <p>禁止真言曰。</p>
  <p>唵(引)(一)吽(引)(二)莎贺(三)</p>
  <p>发遣真言曰。</p>
  <p>唵(引)(一)龛(二)莎贺(三)</p>
  <p>忿怒真言曰。</p>
  <p>唵(引)(一)纥陵(二合引)(二)莎贺(三)</p>
  <p>降伏真言曰。</p>
  <p>唵(引)(一)吽(引)(二)莎贺(三)</p>
  <p>钩召真言曰。</p>
  <p>唵(引)(一)枯(二)莎贺(三)</p>
  <p>又降伏真言曰。</p>
  <p>唵(引)(一)扪(二)莎贺(三)</p>
  <p>信爱真言曰。</p>
  <p>唵(引)(一)酤噜梨(引)(二)纥哩(二合引)(三)莎贺(四)</p>
  <p>佛言若天旱时欲请雨者。先建曼荼罗。用寒林线。絣量界道。于坛中心。以寒林中五色粉。骨作白粉。炭作黑粉　作赤粉。雄黄作黄粉。陬罗叶作缘粉(以石碌代之)粉画空智金刚大明王。八面四足一十六臂。面各三目作忿怒相。踏阿难陀龙王。复以香泥捏造阿难陀龙王像。其龙王及妃种子字并用朴垩。以五甘露沐浴散黑色花。次以龙华树汁涂之(或以白蒿汁代之)复以象眵涂龙王顶上。于黑月十四日。取黑牛乳盛满器中。令黑色童女合青色线。于坛西北隅开一小池。以阿难陀龙王安彼池中。然后阿阇梨依法厉声。无间诵此请雨真言曰。</p>
  <p>唵(引)(一)苦噜苦噜(二)渴痆(女辖切下同)渴痆(三)末娑末娑(四)渴吒渴吒(五)枯吒野枯吒野(六)阿难多(七)閦婆葛啰(引)野(八)那(引)誐(引)提钵多曳(九)呬呬噜噜绀(十)萨钵多(二合)播(引)多(引)罗誐耽(引)(十一)那(引)誐(引)那(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽(引)(二十三)吽(引)(二十四)吽(二十五)莎贺(二十六)</p>
  <p>诵此真言。若时不雨。即当倒诵此咒。降霔大雨。又若不雨。令彼龙王头破七分如兰香梢若欲止雨。取寒林衣置于坐下。诵此真言即能止雨。止雨真言曰。</p>
  <p>唵(引)(一)阿哩也(二合)(二)设摩(二合)舍(引)那毕哩(二合)夜(引)野(三)吽(引)(四)吽(引)(五)吽(引)(六)发吒(半音七)</p>
  <p>复次成就法。谓降伏他军速令破坏。当用画石为末入五甘露。以断铁草和合为丸。加持诵此真言曰。</p>
  <p>唵(引)(一)嚩惹啰(二合)葛哩多(二合)哩(二)呬嚩惹啰(二合引)野(三)吽(引)(四)吽(引)(五)吽(引)(六)发吒(半音七)</p>
  <p>应先诵此真言一十万遍。或一百万遍。得成就已。即用前药丸画瓶器顶。悉令周匝无使断绝。即得他军速皆破坏。</p>
  <p>若欲成就底罗绀法当用末罗摩子。白色曼度迦华。及断铁草。阿閦毗药。于日蚀时和合作钺斧形。踏两足下诵此真言曰。</p>
  <p>唵(引)(一)嚩惹啰(二合)酤吒(引)啰(二)播(引)吒野播(引)吒野(三)吒吒(四)吽(引)(五)吽(引)(六)吽(引)(七)发吒莎贺(八)</p>
  <p>诵此真言一百万遍。即得成就一切圣贤。尚不违越何况破坏焰摩罗界。</p>
  <p>复次成就法。若欲作诸疟病。于阿哩迦树叶上。用唧多迦毒辣药。书彼设睹噜名字。弃掷稻糠火中。诵此真言曰。</p>
  <p>唵(引)(一)呬(引)嚩惹啰(二合)(二)入嚩(二合)啰入嚩(二合)啰(三)设咄笼(二合)(四)勃笼(二合)(五)吽(引)(六)吽(引)(七)吽(引)(八)发吒莎贺。</p>
  <p>诵此真言一阿庾多即得成就。</p>
  <p>若欲成就开摩黏法。于自脐轮作是观想。或于腹上观想成办。然后乃见摩黏自开。若欲作信爱法。于月八日分诣无忧树下。著赤色衣食未捺那果。以肝摩唧歌乐汁涂于额上。诵此真言曰。</p>
  <p>唵(引)(一)阿目计(引)弭(二)纥哩(二合引)嚩施(引)(三)婆鑁睹(四)娑(引)贺(引)(五)</p>
  <p>诵此真言一阿庾多。无令间断即得成就。</p>
  <p>若欲制止日月。当用阿阇梨饭作日月状。置金刚水中诵此真言曰。</p>
  <p>唵(引)(一)嚩惹啰(二合)哩葛(二合引)(二)摩(引)左罗(三)摩(引)左罗(四)底瑟吒(二合)(五)底瑟吒(二合)(六)呬嚩惹啰(二合引)(七)野吽(引)(八)吽(引)(九)吽(引)(十)发吒(十一)莎贺(十二)</p>
  <p>诵此真言七百万遍。即得日月制止。于彼昼夜无能分别。又金刚喻沙多成就法。于日后分。令一具相童女。以诸香华供养。念此真言一百八遍。然后用油沐浴。取多罗树汁。涂于童女大拇指上。及用此真言加持。即时应现乃问三世之事。时彼童女随问为说。诵真言。</p>
  <p>唵(引)(一)那誐啰(二合引)那誐啰(二合引)</p>
  <p>又成就法。</p>
  <p>尾卢野(引)尾卢野(引)</p>
  <p>诵此真言时象即犇走。</p>
  <p>曼摩(引)曼摩(引)</p>
  <p>诵此咒时虎即犇走。</p>
  <p>底梨野(引)底梨野(引)</p>
  <p>诵此咒时熊即犇走。</p>
  <p>伊梨弭梨扑扑。</p>
  <p>诵此咒时蛇即犇走。</p>
  <p>佛告金刚藏菩萨。如我往昔亦以是法。调伏护藏醉象悉令犇走。此遨哩明妃。设嚩哩明妃。金刚拏吉尼即无我义。彼地行空行钩召发遣。悉相应故。</p>
  <h2>一切如来身语心圣贤品第三</h2>
  <p class="l-js-5c">最初观于慈　　次即观于悲</p>
  <p class="l-js-5c">第三当观喜　　一切处学舍</p>
  <p class="l-js-5c">初空性菩提　　第二集种子</p>
  <p class="l-js-5c">三成办形像　　后当观字义</p>
  <p class="l-js-5c">现前观啰字　　成炽盛日轮</p>
  <p class="l-js-5c">于彼日轮中　　吽字金刚业</p>
  <p class="l-js-5c">又复观杵形　　墙网悉周遍</p>
  <p class="l-js-5c">先观没哩多　　成法界智者</p>
  <p class="l-js-5c">行人坐其上　　自体即空智</p>
  <p class="l-js-5c">自心想啰字　　成辉曜日轮</p>
  <p class="l-js-5c">于中观吽字　　惠方便自性</p>
  <p class="l-js-5c">青色大忿怒　　金刚吽歌啰</p>
  <p class="l-js-5c">以内心真实　　犹若金刚杵</p>
  <p class="l-js-5c">又复观吽字　　出生忿怒相</p>
  <p class="l-js-5c">谓大悲金刚　　犹如青莲色</p>
  <p class="l-js-5c">此大悲金刚　　或如日晖色</p>
  <p class="l-js-5c">见彼若虚空　　当如是信解</p>
  <p class="l-js-5c">持诸庄严具　　供养八明妃</p>
  <p class="l-js-5c">遨哩鹿郎蹉　　陬哩摩痆器</p>
  <p class="l-js-5c">尾多梨者水　　渴三摩哩药</p>
  <p class="l-js-5c">卜葛西献杵　　设嚩哩六味</p>
  <p class="l-js-5c">赞拏哩音乐　　供养于本尊</p>
  <p class="l-js-5c">努弭哩歌舞　　彼妙乐大乐</p>
  <p class="l-js-5c">随日月昼夜　　住是种子中</p>
  <p class="l-js-5c">说如是有情　　胜欢喜自性</p>
  <p class="l-js-5c">转现大神通　　广覆虚空坛</p>
  <p class="l-js-5c">渐略一心中　　悉成忿怒相</p>
  <p class="l-js-5c">青色日轮中　　眼红曼度迦</p>
  <p class="l-js-5c">发缠金色髻　　用五印庄严</p>
  <p class="l-js-5c">轮环及璎珞　　手钏金色带</p>
  <p class="l-js-5c">表五佛清净　　说此名印契</p>
  <p class="l-js-5c">见彼忿怒相　　十六童女形</p>
  <p class="l-js-5c">左手持金刚　　及彼葛波罗</p>
  <p class="l-js-5c">朅椿誐亦然　　右手青色杵</p>
  <p class="l-js-5c">应诣寒林中　　成就本所尊</p>
  <p class="l-js-5c">口诵吽迦啰　　八明妃围绕</p>
  <p class="l-js-5c">随其方便说　　自身即寒林</p>
  <p class="l-js-5c">四臂谓四魔　　令降伏清净</p>
  <p class="l-js-5c">应诵于吽字　　色相如前说</p>
  <p class="l-js-5c">彼左第一臂　　手执葛波罗</p>
  <p class="l-js-5c">以天阿修罗　　盛甘露充满</p>
  <p class="l-js-5c">次右第一臂　　手执金刚杵</p>
  <p class="l-js-5c">次左第二臂　　及右第二手</p>
  <p class="l-js-5c">般若蜜多教　　或即佛形像</p>
  <p class="l-js-5c">次三面六臂　　左手持甘露</p>
  <p class="l-js-5c">右手或日月　　彼最初青色</p>
  <p class="l-js-5c">臂相如前说　　都无有是相</p>
  <p class="l-js-5c">清净波罗蜜　　彼左第一臂</p>
  <p class="l-js-5c">手执三戟叉　　次右第一臂</p>
  <p class="l-js-5c">手执金刚杵　　左第二臂铃</p>
  <p class="l-js-5c">右第二执刀　　余左右二臂</p>
  <p class="l-js-5c">金刚星伽罗　　以二种和合</p>
  <p class="l-js-5c">佛像般若教　　或复左右手</p>
  <p class="l-js-5c">刀及葛波罗　　应于空寂处</p>
  <p>成办三界事</p>
  <h2>贤圣灌顶部品第四</h2>
  <p>先于自心及自种子。出生黑色炽然光焰。左手执钩右手期克。如佛住三界中。钩召八大明妃。随其供养本尊。先以唵字得一切如来灌顶。即以彼佛成空智明王相。持五甘露成办五如来贤瓶。作五种灌顶。当灌顶时。散众名华及郁金香。击鼓歌咏。供养金刚部佛眼母等。而能成办空智三界。加持于四威仪。如彼圣贤当如是知。</p>
  <h2>大真实品第五</h2>
  <p class="l-js-5c">一切法自性　　于此悉皆无</p>
  <p class="l-js-5c">谓非色非声　　即无闻无见</p>
  <p class="l-js-5c">及非香味触　　亦无能触等</p>
  <p class="l-js-5c">善解瑜伽者　　非心非所缘</p>
  <p class="l-js-5c">于诸母姊妹　　亦应常供养</p>
  <p class="l-js-5c">彼努弭明妃　　如那胝染师</p>
  <p class="l-js-5c">赞拏哩明妃　　犹若净行女</p>
  <p class="l-js-5c">胜慧方便中　　依供养仪轨</p>
  <p class="l-js-5c">如其不分别　　当觐策亲近</p>
  <p class="l-js-5c">若非秘密者　　当获如是苦</p>
  <p class="l-js-5c">堕咩拏贼中　　履猛火地上</p>
  <p class="l-js-5c">此五部印咒　　说为解脱因</p>
  <p class="l-js-5c">而复说此印　　名金刚秘密</p>
  <p class="l-js-5c">谓金刚莲华　　事业如来宝</p>
  <p class="l-js-5c">说如是五部　　为最上大悲</p>
  <p class="l-js-5c">金刚努弥印　　莲华舞亦然</p>
  <p class="l-js-5c">事业为染师　　如来清净女</p>
  <p class="l-js-5c">宝部赞拏哩　　此五印决定</p>
  <p class="l-js-5c">如来部亦然　　总略而分别</p>
  <p class="l-js-5c">去即如来行　　来即吉祥座</p>
  <p class="l-js-5c">以胜慧相应　　是如来所说</p>
  <p class="l-js-5c">开说为六种　　总略唯五部</p>
  <p class="l-js-5c">后复有三事　　谓身语意业</p>
  <p class="l-js-5c">又说此五部　　即五蕴自性</p>
  <p class="l-js-5c">如是出生身　　是说为此部</p>
  <p class="l-js-5c">无所观圣像　　亦无能观者</p>
  <p class="l-js-5c">无真言住处　　成五种自性</p>
  <p class="l-js-5c">大毗卢遮那　　及阿閦如来</p>
  <p class="l-js-5c">不空成就佛　　宝生无量寿</p>
  <p class="l-js-5c">梵王尾瑟拏　　及与大自在</p>
  <p class="l-js-5c">一切眷属等　　故真实开示</p>
  <p class="l-js-5c">梵王成正觉　　尾瑟努信爱</p>
  <p class="l-js-5c">大自在吉祥　　一切常安住</p>
  <p class="l-js-5c">广大真常乐　　开悟令爱乐</p>
  <p class="l-js-5c">如是自身中　　出生诸贤圣</p>
  <p class="l-js-5c">是人有福智　　犹如薄伽梵</p>
  <p class="l-js-5c">自在炽盛等　　具足六种德</p>
  <p class="l-js-5c">又如佛世尊　　破诸烦恼魔</p>
  <p class="l-js-5c">亦如大智母　　出生诸有性</p>
  <p class="l-js-5c">胜慧诸姊妹　　能分别显现</p>
  <p class="l-js-5c">复如染师女　　作歌咏舞戏</p>
  <p class="l-js-5c">念彼如染师　　亲近诸众生</p>
  <p class="l-js-5c">说彼如女人　　出生诸功德</p>
  <p class="l-js-5c">歌咏如胜慧　　旋转成大悲</p>
  <p class="l-js-5c">说努弭明妃　　故不受诸触</p>
  <p class="l-js-5c">于彼诸圣贤　　说多种称赞</p>
  <p class="l-js-5c">当画曼拏罗　　行相如前说</p>
  <p class="l-js-5c">如其以指缚　　或作掣开印</p>
  <p class="l-js-5c">于彼静思惟　　随应成观行</p>
  <p class="l-js-5c">获如是妙乐　　于自常受用</p>
  <p class="l-js-5c">净尽生老门　　说名安乐定</p>
</body></html>