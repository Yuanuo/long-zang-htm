<!DOCTYPE html>
<html>
<head>
  <meta charset="utf-8"/>
  <meta name="author" content="法贤/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说大乘八大曼拏罗经</title>
</head>
<body>
  <h1 class="head">佛说大乘八大曼拏罗经</h1>
  <p>如是我闻。一时佛在补陀落迦山圣观自在菩萨宫中。有无数百千俱胝那由他菩萨恭敬围绕。尔时会中有一菩萨名宝藏月光。即从座起偏袒右肩。右膝著地合掌向佛。而白佛言世尊如来应供正等觉。今有所问愿佛慈愍断我疑惑。</p>
  <p>尔时世尊告宝藏月光菩萨摩诃萨言。汝今问我乐闻之法。是义云何当为汝说。时宝藏月光菩萨摩诃萨。闻佛语已而白佛言。世尊若有善男子善女人。欲作八大曼拏罗。云何受持恭敬供养。佛言善哉善哉。若有善男子善女人。于此八大曼拏罗。依法受持恭敬供养。有大功德出生智慧利益无量。乃至三际众生。皆得成就无等正智。善男子汝今谛听。当为汝说此八大曼拏罗。具八大菩萨根本心大明。若常持诵恭敬供养。所有五逆重罪。一切诸恶悉皆除灭。而能成就无上胜义。大明曰。</p>
  <p>唵(引)摩贺(引)尾啰娑嚩(二合引)贺(引一)</p>
  <p>此是佛心大明。安曼拏罗中心。诵此大明献佛供养。</p>
  <p>复次圣观自在菩萨心大明曰。</p>
  <p>唵(引)纥哩(二合)贺钵捺摩(二合)室哩(二合)曳娑嚩(二合引)贺(引一)</p>
  <p>慈氏菩萨心大明曰。</p>
  <p>昧贺(引)啰尼娑嚩(二合引)贺(引一)</p>
  <p>虚空藏菩萨心大明曰。</p>
  <p>阿誐哩婆(二合引)野娑嚩(二合引)贺(引一)</p>
  <p>普贤菩萨心大明曰。</p>
  <p>莎纥哩(二合)惹野娑嚩(二合引)贺(引一)</p>
  <p>金刚手菩萨心大明曰。</p>
  <p>俱尾啰娑嚩(二合引)贺(引一)</p>
  <p>曼殊室哩菩萨心大明曰。</p>
  <p>室哩(二合引)暗啰伽娑嚩(二合引)贺(引一)</p>
  <p>除盖障菩萨心大明曰。</p>
  <p>儞娑啰嚩娑嚩(二合引)贺(引一)</p>
  <p>地藏菩萨心大明曰。</p>
  <p>叱贺(引)啰娑嚩(二合引)贺(引一)</p>
  <p>如是八大菩萨根本心大明。作如来曼拏罗。若有善男子善女人。于此曼拏罗依法受持。志心持诵根本大明。彼人速得成就阿耨多罗三藐三菩提。</p>
</body></html>