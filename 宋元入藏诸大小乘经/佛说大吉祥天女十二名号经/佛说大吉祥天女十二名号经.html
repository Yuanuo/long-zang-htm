<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说大吉祥天女十二名号经</title>
</head>
<body>
  <h1 class="head">佛说大吉祥天女十二名号经</h1>
  <p>如是我闻。一时薄伽梵。住极乐世界。与无量大菩萨众。前后围绕而为说法。尔时观自在菩萨摩诃萨。大吉祥天女菩萨摩诃萨等。皆从座起诣世尊所。头面礼足各坐一面。尔时世尊为欲利益薄福贫穷诸有情故。告观自在菩萨言。善男子若有苾刍苾刍尼近事男近事女诸有情类。知此大吉祥天女十二名号。能受持读诵修习供养为他宣说。能除一切贫穷业障。获大富贵丰饶财宝。尔时会中天龙八部。异口同音咸作是言。如世尊说真实不虚。我等愿闻十二名号。惟愿世尊大悲演说。佛言汝当善听今为汝说所谓吉庆　吉祥莲华严饰　具财　白色　大名称　莲华眼大光曜　施食者　施饮者　宝光　大吉祥　是为十二名号。汝当受持。我今复说大吉祥陀罗尼曰。</p>
  <p>怛儞也(二合)他(去声引一)室哩(二合)抳室哩(二合)抳(二)萨嚩迦(引)哩野(二合)娑(去声引)驮[宁*页](三)悉[宁*页]悉[宁*页](四)[宁*页][宁*页][宁*页][宁*页](五)阿(上声)洛乞史茗(三合)曩(引)舍野娑嚩(二合引)贺(引六)</p>
  <p>尔时世尊说是陀罗尼已。告观自在菩萨言。此大吉祥陀罗尼及十二名号。能除贫穷一切不祥。所有愿求皆得圆满。若能昼夜三时读诵此经每时三遍。或常受持不间。作饶益心随力虔诚供养大吉祥天女菩萨。速获一切财宝丰饶吉祥安乐。时观自在菩萨摩诃萨。及诸大众天龙八部。从佛闻说十二名号及陀罗尼。叹末曾有。皆大欢喜信受奉行。</p>
</body></html>