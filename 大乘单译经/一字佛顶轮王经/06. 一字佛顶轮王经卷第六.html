<!DOCTYPE html>
<html>
<head>
  <meta charset="utf-8"/>
  <meta name="author" content="菩提流志/唐"/>
  <meta name="library" content="龙藏"/>
  <meta name="catalog" content="龙藏/大乘单译经"/>
  <title>一字佛顶轮王经卷第六</title>
</head>
<body>
  <h1 class="head">一字佛顶轮王经卷第六</h1>
  <h2>世成就品第十</h2>
  <p>尔时释迦牟尼如来。于是之时复入一切佛不思议陀罗尼顶法光王境界神变三摩地中。其殑伽沙一切诸佛。俱是之时亦入一切佛不思议陀罗尼顶法光王境界神变三摩地中。是时金刚密迹主菩萨。从座而起合掌恭敬。绕佛三匝却住一面。瞻仰如来目不异顾。是时释迦牟尼如来。与殑伽沙一切如来。从三摩地安详而起。告金刚密迹主菩萨。汝静谛听一切诸佛五顶轮王。异咒同法。能成顶轮王咒佛眼咒等无量威德无量业事。能现种种大不思议。利益众生。从一印中生差别印。差别通用。等皆成就无量事故。</p>
  <p>一切顶轮王根本心印之一。</p>
  <p>以左右二头指二无名指二小拇指。右押左相叉入掌中作拳。其二大拇指并双屈头入掌中。其二中指直竖合头。是一法印通诸佛顶成就法。用其诸一切恶天龙神药叉罗刹阿素洛迦楼罗紧那罗摩呼罗伽毗那夜迦。见轮是印悉皆怖走印咒曰。</p>
  <p>娜谟皤(蒲誐反下同)伽(同上)嚩(无可反下同)底(丁礼反下同一)[王*乌]瑟腻洒(疏价反下同)野(二)唵(二合)吽(三)卓(二合)噜[合*牛](四)畔驮(五)窣嚩诃(六)</p>
  <p>是一印咒具大威德。若常轮结自护护他。得大安乐蠲除众苦。利诸有情。亦能营办一切事法。</p>
  <p>一切顶轮王同请唤印之二。</p>
  <p>准根本印。唯以二中指头。下上微微来去印咒曰。</p>
  <p>娜谟皤伽(上同)嚩底(上同一)[王*乌]瑟腻洒野(二)翳呬(虚以反下同)曳呬(三)薄伽畔(四)达么逻(去声弹舌呼下同)惹(五)跛(同上二合)啰底扯(蚩也反)么么(称己名字)揭(于割反)俭(引六)健驮补。涩跛度跛嚩廪(驴枕反)者(七)慢(牟兰反)遮避啰乞(二合)洒[打-丁+(褒-保+可)]跛啰底[可*欠]亸(八)嚩攞播逻(去声九)讫(二合)啰摩野(十)窣嚩诃(十一)</p>
  <p>是一印咒。捧持白花咒之三遍。请召一切诸佛五顶轮王菩萨种族坛中会坐。</p>
  <p>一切顶轮王供养印咒之三。</p>
  <p>此中供养印准余供养印用。</p>
  <p>娜谟皤伽嚩底(同上一)[王*乌]瑟腻洒野(二)缢(乌以反)摩(二合)吽(牟甘反)健谈(三)补涩帆(脯甘反)度帆(同上四)嚩琳儞帆(上同)者(五)跛(同上二合)啰底(丁异反)扯(六)歌啰歌啰(七)萨嚩勃驮地瑟耻羝(八)达么啰(上)惹(九)[打-丁+(褒-保+可)]跛(同上二合)啰(上)底(同上)[可*欠]跢(得个反)野(十)窣嚩诃(十一)</p>
  <p>是一法咒。若供养时持以涂香烧香香水花等及诸饮食。皆咒三遍持献供之。</p>
  <p>一切顶轮王请唤火天印之四。</p>
  <p>准根本印。唯改屈二中指。如半环势。头勿相著。是一法印。请唤火天而供养之。若献供毕发送火天。则却直伸二中指头印咒曰。</p>
  <p>娜谟皤伽(同上)嚩底(同上一)[王*乌]瑟腻洒野(二)翳呬曳呬(三)谛劭(儒照反下同)摩理祢(奴礼反下同四)[打-丁+(褒-保+可)][起-巳+乞](其栗反下同)娜曳(五)窣嚩诃(六)</p>
  <p>是一印咒烧火食时诵之三遍。先请火天烧食供养。后乃烧食供养诸佛菩萨金刚及诸咒神。</p>
  <p>一切顶轮王发遣火天印咒之五。</p>
  <p>此发遣印准前请印用。</p>
  <p>娜谟皤伽(同上)嚩底(同上一)[王*乌]瑟腻洒野(二)耶(余个反下同)呬耶呬(三)谛劭摩理祢(四)[打-丁+(褒-保+可)][起-巳+乞]娜曳(五)窣嚩诃(六)</p>
  <p>是一印咒所献火食都已周毕诵三七遍发遣火天。</p>
  <p>请召五顶轮王印咒之六。</p>
  <p>此咒印准前请印用。</p>
  <p>娜谟皤伽(同上)嚩底(同上一)[王*乌]瑟腻洒野(二)唵(二合)吽(三)[打-丁+(褒-保+可)]播啰(上)尔亸(三)唵(二合)[合*牛](四)入嚩攞尔唵(二合)[合*牛](五)若曜(齶声重呼)誐(同上)亸虎(二合)[合*牛](六)唵(二合)[合*牛](七)姥[巿*犬]驮[宁*页]索(八)唵(二合)[合*牛](九)么么么(十)虎(二合)[合*牛][宁*页](十一)</p>
  <p>是一印咒启召五顶轮王及一切佛菩萨诸咒仙神。亦通涂香散花烧香供养法用。</p>
  <p>摧碎顶轮王印之七。</p>
  <p>准根本印。唯改屈右中指头。拄左中指上第一节文。其左中指直竖伸之。是一法印亦名净治地印。力能成就一切诸事。结界护身治地灌顶。悉皆通用印咒曰。</p>
  <p>娜谟皤伽(同上)嚩底(同上一)[王*乌]瑟腻洒野(二)唵(二合)吽(三)弭枳啰(上)拏(四)度曩(轻呼)度曩(同上五)度(重引六)</p>
  <p>是一印咒若为毗那夜迦娆恼障者。常以是咒灌顶护身结界结坛一切通用。若作一字顶轮王大法坛者。净屋舍时当诵此咒咒烧火食灰白芥子等。一百八遍相和持。散屋舍里外四方。净界。或以一切顶轮王心咒咒水灰等。周遍散洒。或用本所诵持身咒心咒咒之。又诵摧碎顶轮王咒咒佉陀罗木橛四枚。一百八遍钉之四方。结为坛界。</p>
  <p>一字顶轮王摧诸恶神鬼印之八。</p>
  <p>淮根本印。唯改屈左中指头。拄右中指上第一节文。其右中指直竖伸之。是一法印。亦名一字顶轮王心印。力能调伏障碍毗那夜迦诸恶神鬼常轮是印。摧诸障难。灌顶沐浴悉皆通用无诸障恼印咒曰。</p>
  <p>娜谟皤伽(同上)嚩底(同上一)[王*乌]瑟腻洒野(二)萨嚩弭[起-巳+乞]娜(三)苾扩(途广反)縒迦(同上)野(四)咄(二合)露(弹舌呼之)絮野(五)窣嚩诃(六)</p>
  <p>是一法咒。能摧一切众恶神鬼。并咒同伴盖覆护身。四方住立施为大法。</p>
  <p>大难胜奋怒王印之九。</p>
  <p>准根本印。唯改屈二中指。右押左。各头竖押左右指背岐间。是一法印。若常轮结。能灭众罪得大安隐。不作恶梦。于扇底迦法偏用为胜印咒曰。</p>
  <p>娜谟皤伽(同上)嚩底(同上一)[王*乌]瑟腻洒野(二)萨嚩怛(登乙反二合)逻(去)[打-丁+(褒-保+可)]跛逻(去声)尔亸野(三)唵(二合)吽(四)舍么野舍么野(五)扇底但底(六)达么逻(去声)惹(七)皤使底(八)摩诃苾(二合)地萨嚩喇(弹舌呼)詑娑驮[宁*页](九)窣嚩诃(十)</p>
  <p>是一印咒。以一新净二斗白瓷瓮子。满盛香水置。坛中心。咒一千八遍灌顶浴身。能遣一切罪垢灾厄毗那夜迦。昼夜获安蠲众恶梦。密迹主此名略说一印。生差别印随诸法用。若广解说如是流布咒者教行。一一之法则有无量无假广说。何以故我于余部已广分别五顶轮王咒共佛眼咒法及诸咒法。是故今于此中略说五顶轮王成就咒法。以咒神力证所解脱。是一切佛所佛子说。言以精进力誓利众生种种苦。受世间安乐。是知咒者为利众生断诸疑网。发勤精进而修习之则证成就。</p>
  <p>密迹主若当咒者。以大精进久受持咒而不成证。又当作一四肘方坛。如法泥饰处坛中心。画彩一肘一百八叶七宝莲华。于花台上画七宝轮。又东门首画采轮印。次南门首画彩三戟叉印。次西门首画彩龙王印。次北门首画采三股金刚杵。次四角中十字交叉画。二五股金刚杵印。以二斗净白瓷瓮满盛香水。正置坛心莲华台上。日日加以大难胜奋怒王咒。咒一千八遍如法自持又咒七遍。灌顶浴身心口发愿。</p>
  <p>准前大灌顶法发愿云云。</p>
  <p>日常三度满三七日或七七日。准前持诵。即得一切障碍毗那夜迦恶星灾怪悉皆散伏福德增长。速证一字顶轮王咒大三摩地。</p>
  <p>密迹主是五顶轮王。又有少法。但忆诵持结如来顶印。印于顶上咒印三遍。则成拥护。或以烧火食灰。或以白芥子咒之七遍。带头髻身亦成拥护。</p>
  <p>若有灾厄魍魉诸疾。合白线索一咒一结。带佩身颈则得除灭。</p>
  <p>若尸陀林作诸法者。结印诵咒一百八遍。则护益身任所作法。</p>
  <p>若扇底迦准下作法。以酥一咒一烧则得法成。</p>
  <p>若取伏藏。以净炼。酥一咒一烧一千八遍。取无障碍。或以白芥子一咒一烧一千八遍亦得无障。</p>
  <p>若欲开阿素洛门。前摩随心坛。烧香供养诵三洛叉(梵言一洛叉唐云十万数)令阿素洛门关钥折开。又以白芥子盐等分和自身噜地罗。每日三时两指[摞-田+莫]持。一咒一烧一千八遍。满三七日是阿素洛窟宫殿皆大火起。阿素洛女众俱出窟门。迎廙咒者施长年药。与杵轮剑雄黄悉地。或复恭敬请将窟内。咒者若见恶阿素洛者。当结如来顶印。一咒印一向掷印。满一七遍则闷躄地。</p>
  <p>又法常食大麦乳糜。摩檀诵咒满三洛叉。则于梦觉。得长年药而啖食之。</p>
  <p>又法于月蚀时。摩坛烧香。是时咒者特勿观月。银器盛乳置坛中心。专心咒乳月还如故。即持饮服能除一切身中厄难。</p>
  <p>又法诣山顶住。常食粳米乳饭。面东跌坐。结印诵咒满三洛叉。乃于三日三夜不食不语。以菩提木齐截燃火即当持此油麻酥酪等分相和。于三日三夜一咒一烧勿使间断。满三日夜欲明之时。则得吉祥财宝自然。</p>
  <p>又于山顶作随心坛。正于坛心置舍利塔。常于塔前面东趺坐。每日一咒莲华。一置塔前。满一洛叉。能转短命薄福之人福寿增倍。</p>
  <p>又法诣于河岸。纯以白檀香泥涂莲华上。一咒一掷河中满一洛叉。亦蠲罪垢福庆逾远。</p>
  <p>又法以白芥子和油。日三时一咒一烧。一千八遍。满七日已则得他人而自敬伏。</p>
  <p>又法若欲净行婆罗门恭敬赞伏。当烧白花。若欲刹利恭敬爱伏。当烧黄花。若欲田利之人爱敬顺伏。当烧黑花。</p>
  <p>若欲遣伏邪见恶人者。以稻谷糠苦栋木叶毒药。等分相和一咒一烧。则得遗伏。</p>
  <p>若罚怨人。以黑芥子一咒一烧则得摧伏。</p>
  <p>若欲调伏步多鬼毕舍遮鬼者。以郁金香一咒一烧。时别一千八遍。满三日夜则自敬伏若欲遣伏作病鬼者。结印诵咒。每咒遍复。加诵泮字。</p>
  <p>若人著于虫毒药毒。闷恼疼痛。咒者咒之每咒遍复。加诵若[宁*页]二字七遍。又加莫摩摩三字七遍。又加宲字七遍。又加絮穆二字七遍。如是加字皆默音诵摄禁于毒。</p>
  <p>若欲禁鬼。咒复加诵底瑟侘底瑟侘字。或加迦(居娜反)絮迦(同上)絮或加[口*珞]讫洒(疏价反下同)[口*珞]讫洒则禁身住。若加[口*论](此字弹舌呼之下同)驮[口*论]驮。则禁鬼喉气不通泄。</p>
  <p>又法取孔雀尾一百八枚。系束一处。于日月蚀时摩坛安像。当于像前置孔雀尾。结印诵咒咒孔雀尾。乃候日月还复如故。执持是尾随用摇拂。能作一切吉祥之法。若拂著毒人者毒渐除灭。如是等法随所作修一切皆成。</p>
  <p>若欲殃罚鬼神病者。以盐和油一咒一烧。则殃鬼病。</p>
  <p>又法以瞿摩夷掜鬼形像。置于像前持刀。一咒刀一截鬼形手脚肢节。能令真鬼肢节疼痛。</p>
  <p>若欲丰饶。以诸乳木齐截然火。持诸果子酥蜜相和。一咒一烧则如所愿。</p>
  <p>又法以白油麻和于酥蜜。一咒一烧亦得如愿。</p>
  <p>又法以骨路草寸截和酥。一咒一烧满一洛叉。则转正业福命逾寿。</p>
  <p>又法以酥一咒一烧得大威德。</p>
  <p>又法酥乳相和一咒一烧得大安隐。</p>
  <p>又法酥酪相和一咒一烧得大财食。如是火食每日三时时别一千八遍。各满七日则得成就。</p>
  <p>复次蜜迹主。又有一字顶轮王法王大法乐成就者。于舍利处或高山顶。烧香供养面东趺坐。结印诵咒满三洛叉。乃炒稻谷花和酥酪蜜。像前趺坐。每日三时三指[摞-田+莫]之。一咒一烧一千八遍。满一洛叉。则诣大山松柏林处。三日三夜不食不语。面东趺坐。结袈裟角。诵一字顶轮王咒。咒之满一洛叉。若是俗人咒发梳结满一洛叉。即证安怛陀那。世间游行不为人见。</p>
  <p>又法诣山顶住。每食大麦乳糜。常面于日结跏趺坐。诵咒满一洛叉。亦得证于安怛陀那。</p>
  <p>又法以左手为拳。咒满一洛叉证如上法。</p>
  <p>又法若月蚀时。涂随心坛。以赤黄牛酥盛赤铜器置于坛内。把赤铜筯调调搅酥咒酥不绝令现三相。一沸沫相。咒人服者得大文持。二现烟相。咒人服者得大安怛陀那。三现光相。咒人服者得证识通。能知三世。成就雄黄法亦如是。</p>
  <p>又法舍利塔处。高山顶处。阿兰若处。深山谷处。河泉池处。造作轮法剑法杵法杖法黑鹿皮法等。皆各先咒一千八遍。然乃依法作法诵咒。皆证如上三种悉地三昧耶故。</p>
  <p>又法以未坏米亸罗。清净沐浴著新净衣。头著花鬘涂八肘坛。当坛中心头东仰面。卧是米亸罗。又以佉陀罗木橛四枚。深钉入地。则便系缚米亸罗两脚两手于四橛上。咒者亦净沐浴护身结界。食三白食。骑是米亸罗心上。先咒米亸罗三万一千八遍。即当持以乳粥。一抄一咒一布米亸罗口。满乃休。但一心咒是米亸罗。令自动起口吐乳粥。咒者见已持赤铜碗。随即承取而自啖之。则证咒仙。</p>
  <p>若咒金末布米亸罗口。如前咒动。口吐一切宝庄严具。取持佩带亦证咒仙。</p>
  <p>若咒铁末布米亸罗口。如前咒动口吐其剑。取之持执亦证剑仙。</p>
  <p>若咒白芥子布米亸罗口。如前咒动。口吐璎珞取持佩带则证咒仙。</p>
  <p>若咒油麻。布米亸罗口。如前咒动。令说一字顶轮王三摩地门。又以右手罯米亸罗口上。如前咒之令现三相。一自语相。问所求事即为说之二起动相。乐为使者三口光出。咒者乘骑俱腾空界。</p>
  <p>复次密迹主是五顶轮王。复有同成药法。是诸佛说。以少功力则得成就。当以羯儞迦啰华莲华须素噜旦惹三物等分。和捣为末。水和为丸盛银合中。于日月蚀时摩二肘坛。坛心安像置合像前。咒是药合令现三相。若得暖相。带者则能调伏一切人类。若得烟相。佩者则证安怛陀那。若得光相。佩者则证世间咒仙。若闻雷声霹雳之声。或像动摇。名得证于下品悉地。若见恶相。改修火法。每日三时以酥莲华稻谷华等。相和指[摞-田+莫]。一咒一烧时别一千八遍。满于七日。又准前法修印佛塔满一洛叉。则加福佑得大成就。</p>
  <p>若作法时闻见讫哩迦罗縒虫声。加迦鸟等好声。入坛作法则得成就。</p>
  <p>若诵咒遍。常联归命一一诵持。回施有情。得最上证大福聚蕴。若有愚智鲜福有情。三千日中诵持斯法。无量艰苦乃得成就。是故修斯法者。精信一心净持戒行。沐浴清净不营杂法。唯持此法为求佛果救济众生。则得福果最上证地。常得大梵天王天帝释等。及诸大天大威德者冥梦拥护。若有咒者不依斯教。咒如世间下劣愚民不依方书。作长年药。自服食之求于延寿。反夭灭身。又如合炼金银匠人。不解阴阳悬像法度。又复不依教法不秘作法。亦无所成。为他谋害。又如采伏藏人不依方法。外泄漏法。则为神鬼国王恶人殃害丧身。密迹主此法亦复如是。若有人能依教方法发菩提心。读诵受持听闻思修。则获胜福一切成就。何以故是法以于闻智信智思智修智真智持智。得是证成。是故此法我以广略。当为有情说是法教。</p>
  <h2>护法品第十一</h2>
  <p>尔时世尊复观会众。告金刚密迹主菩萨言。于当世时多有有情。下劣精进下劣修学。我慢邪慢嗔痴具缚。悭贪嫉妒懈怠邪命。仪服徐行外示贤善内无真见。不依律教心无惭赧。言常诐谄耽著名利。魔所娆惑唯说断见。空无有法。如斯有情意思业思。昼夜如是。虽多功苦受持诸咒。永无证效。我今为斯魔业有情。破黑业故。说往诸佛难胜奋怒王咒。为令利益此之有情得最上证。有能精心每日三时受持诵者。则得破灭一切障难魔所家业。</p>
  <p>于时金刚密迹主菩萨。欢喜踊跃礼佛双足。曲躬前立偈白世尊。</p>
  <p class="l-js-5c">救世大觉主　　智者所恭敬</p>
  <p class="l-js-5c">我今愿乐闻　　难胜奋怒咒</p>
  <p>尔时世尊告金刚密迹主菩萨言。汝善思念我今即说大难胜奋怒王咒曰。</p>
  <p>娜谟喇怛(二合)娜怛(二合)啰耶野(一)娜莫萨嚩勃驮(二)菩地萨得(登讫反二合)废(无计反)[略/糸](同上三)怛地(儞也反)他(四)尔泥尔泥(五)尔娜嚩利(六)亸詑誐(鱼迦反又迦字居娜反又娜字奴我反下同)唎縒[可*欠]惹羝(七)萨嚩勃驮[宁*页]晒弭谛(八)[橠-多+可]慕只(虬曳反)[打-丁+(褒-保+可)]跛(比波反二合)啰底[可*欠]羝(九)[打-丁+(褒-保+可)]播逻(去音弹舌呼之下同)尔(经音)羝(十)弭啰臡(如嵇反下同十一)弭誐亸皤曳(十二)弭么黎(十三)[目*匿](儞一反)捺(二合)啰(去音)塞(同上二合)啰米(十四)皤嚩底曳迦弭[口*(隶-木+士)](十五)娜以羝(十六)努啰地誐谜(十七)萨底(二合)曳(十八)[宁*页]啰矩黎(十九)摩啰嚩攞(二十)弭那舍[宁*页](二十一)舍枳野姥泥(二十二)塞(僧没反)谛惹娑(二十三)嚩隶曩寐(弥异反下同)[口*履]曳拏(二十四)[口*珞]乞洒[口*珞]乞洒摩(二合)吽(牟甘反二十五)縒跛[口*履]嚩琳(弹舌呼二十六)萨嚩诺(都洛反二十七)萨嚩迦(同上)琳(同上二十八)啰(去音)惹注嚧娜个(二十九)近(二合)攘(如养反)舍[宁*页](三十)密窟(儞聿反)僧(思孕反)荷釾(毗耶反)[起-巳+乞](二合)啰(三十一)縒哩塞[口*履]跛(三十二)祢嚩健闼嚩(三十三)奈(奴个反)誐药[起-巳+乞]洒(三十四)啰[起-巳+乞]洒縒(三十五)比跌(丁吉二合)履比舍者步多钵塞(同上)么啰(三十六)布亸那迦(同上)絮布亸那(三十七)迦(同上)驱(区句反)[巿*犬]怒塞(同上)亸啰迦(同上三十八)谜跢攞讫(二合)[口*履]姐(丁写反)羯摩拏(三十九)曼怛(二合)啰曜(齶声重呼)誐(四十)注[巿*犬]拏曜(同上)誐(四十一)拏紧儞(二合)曜(同上)劭(同上)[可*欠]逻(去音四十二)萨嚩皤野(四十三)讷瑟柱(知主反四十四)钵捺(二合)啰暮钵萨俣(愚句反四十五)皤野细瓢(毗遥反四十六)娜谟窣睹皤伽[革*(卄/(ㄇ@人)/戊)](亡遏反)底(丁以反二合)野(四十七)[王*乌]奈啰避肾(二合)臡(四十八)呬[口*履]呬[口*履](四十九)喇怛(二合)娜矩攞縒(五十)摩室(二合)[口*履]羝(五十一)弭理弭理(五十二)[打-丁+(褒-保+可)]迦(同上)舍驮睹俣(同上)者[口*(隶-木+士)](五十三)企(轻以反)[口*履]企[口*履](五十四)萨嚩亸詑誐跢[口*履]野(五十五)室逻(去音)嚩迦(同上)楞迦(同上)啰步羝(五十六)泥弭揟(宁执反二合)[卄/癿](弭耶反)[口*履]野(五十七)没(二合)啰[可*欠]么亸詑誐跢(五十八)努誐羝弭湿(二合)嚩振底(二合)耶(五十九)嚩攞皤逻(去音)讫(二合)啰谜(六十)那暮皤伽(同上)嚩妲(同上)皤逻(去音)尔羝(六十一)[口*络][起-巳+乞]洒[口*珞][起-巳+乞]洒么么(称己名六十二)驮罗尼健惹写(六十三)萨嚩讷瑟柱(同上六十四)钵捺(二合)啰[病-丙+舞](亡苦反六十五)皤耶细[略/糸](六十六)窣嚩诃(六十七)</p>
  <p>密迹主是难胜奋怒王咒。能破一切魔王魔众。能增勇猛大威德力能持咒力大三摩地。汝应知之。</p>
  <p>难胜奋怒王心咒。</p>
  <p>娜莫飒跢南(一)三藐三勃驮南(二)萨室啰嚩迦(同上)僧(苏亘反)[可*欠]南(三)萨嚩谜啰(上)皤耶底跢南(四)弭跛始诺塞(同上)谛惹娑(五)[口*栗](二合)地(亭夜反)者始企(同上)曩塞(同上)怛詑(六)弭湿(二合)嚩部跛(同上二合)啰肾(二合)坏(同上)耶(同上)臡嚩(七)讫(二合)啰屈(俱郁反)愻(苏问反)娜(八)嚩隶曩者(九)迦(同上)娜迦(同上)姥泥(十)始乞(二合)洒耶(十一)迦始野跛写(十二)误摨(尼谐反)啰比舍枳野僧(同上)[可*欠]写(十三)寐理曳拏(十四)窣嚩悉底皤嚩睹么么(称自名十五)驮啰尼健惹枲(二合)野(十六)萨嚩萨埵(二合)嚩难者(十七)萨嚩皤曜(同上)钵捺(二合)啰(上声)米[略/糸](同上十八)怛地(儞也反)他(十九)惹曳弭惹曳(二十)惹演底(同上)弭惹演底(二十一)[打-丁+(褒-保+可)]尔尔旦惹曳惹演羝(二十二)[打-丁+(褒-保+可)]尔羝[打-丁+(褒-保+可)]播啰(上)尔羝(二十三)摩啰细攘(同上二十四)跛(同上二合)啰(上)末娜[宁*页]曳(二十五)窣嚩诃(二十六)</p>
  <p>尔时如来说是咒时。三千大千大地诸魔宫殿一时皆大六反震动。是时如来告金刚密迹主菩萨言。此咒是我所说。称赞七佛神通十力功德为令利益诸有有情。受持成就一字顶轮王咒及诸咒者。令净如法书写佩带颈臂顶上。则速成证咒神宜逐围绕护念。若有诣往净不净处。应先诵是难胜奋怒王心咒三遍。则常不为一切天魔沙门婆罗门而作恼乱若药叉罗刹毗那夜迦卑舍遮鬼鸠盘荼鬼诸恶神鬼。若有起心伏不违逆此心咒者。则不得入毗沙门城。则已背叛金刚种族及自种族。是故密迹主。此奋怒王心咒。有大威德能成护卫一切事业。诸佛菩萨悉皆随喜。</p>
  <h2>证学法品第十二</h2>
  <p>尔时世尊见知法界一切有情无明坚盖垢障缠惑分割未尽。复告金刚密迹主菩萨言。我为一切苾刍苾刍尼信男信女等。持此不可思议一字顶轮王印咒乐成就者。说所修行三昧耶门。应各持清净戒发菩提心。请阿阇梨。作受法坛灌顶授法。净如法行善根具足。依善知识念修六念。善巧方便观知真如实法法界如虚空性。入深般若波罗蜜多。无二无二行心不放逸。口不妄语。常不卒暴。嗔恼我慢故相嘲誂。谤说有情。依学三世诸佛菩萨境界法行。善解分别随喜修习。不惜躯命远离人间。住阿兰若每日三时。发菩提心归佛法僧。如法自誓受菩萨戒。忆持不忘如所听习。思惟法义修四摄法。涂扫佛塔摩坛供养。发勤精进心口唯一。内外清净住无住相。应常谦下恭敬和上阇梨同学。怜愍有情了达密义甚深法门。恒乐精进济度有情。住于佛道。如是相应则得证成一字顶轮王法。于当来世身真金色。相好殊特具不思议。纯以七宝耳珰环钏花冠缨珞而庄饰之。身相光明过百千日。映蔽众相皆不现之。密迹主如是证成一字顶轮王法。人众见者皆大欢喜。如如意树所乐圆满。</p>
  <p>复次密迹主若有菩萨。证此一字顶轮王法。心乐变化天诸美食。施雨地狱一切有情。则皆圆满。亦得世间意乐喜满。若有发心为诸有情。修成一字顶轮王法者。十地菩萨亦不能障我此一字顶轮王法。密迹主是咒于诸咒中而最为上。若成就者菩萨万行悉皆圆满。所有十重一切罪垢。地狱之报悉皆除灭。获诸神通一刹那顷即遍游往阿迦尼吒天。行菩萨行得一切佛菩萨独觉声闻诸天喜见赞叹。若欲游往无量无边一切世界。导化众生。随彼言音说诸法者。亦皆游往无量无边种种世界。随所世界现种种身。皆得端好。随其形类言词靡特悉皆圆满。是时如来重说颂曰。</p>
  <p class="l-js-7c">成就顶轮王法人　　相好超特那罗天</p>
  <p class="l-js-7c">诸咒仙天大威者　　各手执剑若青莲</p>
  <p class="l-js-7c">相斗纷腾如云转　　威光勇奕映空天</p>
  <p class="l-js-7c">若遇顶王法咒人　　咸心息伏等投然</p>
  <p>密迹主我今复为一切咒者。略说三种地成就处。一者上地。二者中地。三者下地。净不净处。如是三地各复有三。智者善知。言上地者。所谓天上有三胜地。成上悉地。言中地者。谓大河沜海沜山中。如是三地成中悉地。言下地者。谓大泉池有莲华处。多花果林处。尸陀林处。如是三地成下悉地。一切咒法亦如是说。若恶国王处。多贼难处。杂恶同伴饥馑等处。皆不同住修治作法。所修治法复有三时。不可修习。善分别知。一极热时。二瀑雨时。三极寒时。不于是时修治大法。日修治法。复有三时善分别知。一从五更至日晨时。二从午时至日未时。三从酉时至夜亥时。如是时中诵念作法皆得圆满。</p>
  <h2>护摩坛品第十三</h2>
  <p>尔时世尊复告金刚密迹主菩萨言。有三密法善分别知。若不解知所念诵法则不成证。所谓火坛法。炉法。烧时食法。谓是三法。各别有三。法不同一。若同一者则殃咎生。是[打-丁+(褒-保+可)]毗柘噜迦炉烧时。作法不作补瑟胝迦法扇底迦法。何以故如毒药不盛甘乳。若盛乳中乳亦随毒。是故说三。</p>
  <p>扇底迦火坛。方量四肘或复三肘。如法泥拭。处坛中心圆掘炉坑。深十六指阔三十二指。正于坑底又作土台。高四指量。又可台面泥掜十二辐辋角轮。高一指量。以白黄土泥。如法泥炉。于坛东门画十二辐金轮。南门画三戟叉。西门画龙索印。北门画金刚杵印。四角各画二金刚杵。十字交叉。起白月一日洗浴清净著白净衣。唯食乳饭乳粥酪粥。尽断言论心清恬寂。坛中诵念至日没时。坛炉南面敷茅草席。面北安坐。当以櫁木柏木桑木构木如是等木。随得一木亦得通用。长一磔手两头齐截。酥蜜相和涂揾两头。一一咒之。炉中方累如法然火。叉以青稞大麦小麦粳米乌麻。各皆等分和酥乳酪。日日三时一咒一烧时别一千八遍。满一七日或满半月或满一月。则得除灭一切罪障一切灾厄。福命增寿一切安隐。世间一切恶星变怪不吉祥相。亦皆散灭。夜日没时是净居天众下游此界所集会时。乐成世间安隐法故。如是作法。每欲至时。以白净土稀泥。遍炉摩拭。</p>
  <p>补瑟置迦法者。准前扇底迦法。作坛画印。唯改炉坑方圆二肘深亦二肘。坑中土台圆阔一肘。量高四指。可台面上泥掜八叶莲华。是台花叶皆令分明。以赤黄土泥如法涂拭。起白月一日洁身清净著白净衣。食三白食断诸谈论。坛中念诵至日出时。住坛炉西面东安坐。坐茅草席发欢喜心。以櫁木构木桑木柏木。长一磔手两头齐截。以酥蜜乳酪相和。皆揾两头一一咒持。炉中方累如法然火。以蒸粳米饭及乌油麻等。二皆等分用和酥蜜酪乳。一咒一烧一千八遍。满一七日或满半月或满一月。如是作法即得成就吉祥丰乐。是日出时吉祥诸天下游此界。欢喜集时。乐成世间求丰饶法。如是作法。每欲至时以净赤黄土。泥净涂拭炉。又以摩罗木或枫香木或柏木。日日三时斫截然火。以骨露草截和郁金香及酥蜜等。烧焯火食。为补瑟胝迦。求大丰饶诸众善法。又以波罗奢木齐截然火。当以乌麻酥蜜白芥子相和。烧咒火食。亦得成就三种法故。</p>
  <p>[打-丁+(褒-保+可)]毗拓噜迦法者。起黑月八日。或黑月十四十五日。著青赤衣。作饰三肘三角火坛。掘深一肘。一角指东一角指西。一角指南。其坛上唇。令阔三指。唇高二指。坑底泥掜一尺三戟叉头。量高三指。头刃指南。以黑土泥周遍涂拭。至日午时夜半时。住坛北面左足踏右足上。端身蹲坐。颦眉努目嗔怒诵咒。以酸枣木苦栋木。长一搩手头铦斫截。于坛炉中三角累然。又以臭花黑芥子糠盐人[打-丁+(褒-保+可)]萨底计舍。和自身噜地罗。一咒一烧一千八遍。时别如是满终三日或满七日。则彼障碍恶神鬼等身患殃疾。支节疼痛或身灾没不能障恼。如是作法若为自身贪求财宝。则不成就。当复堕于阿鼻地狱。是午时夜半时乃是诸恶药叉罗刹神鬼游行集时。乐愿成就世间一切调伏他法。如是作法。每欲至时皆以黑土泥。遍炉摩拭。</p>
  <p>密迹主是正月二月四月八月九月腊月。此斯等月白月一日至十五日。月朔时吉。修求大法决定成就。正月多诸难时。作上中法。若有雷电相应相现。决定无障速证成就。二月风难。作安隐法有大风相。四月雨难。作降伏法有大雨相。八月九月无寒热时。作富饶法当有雷电霹雳难相。唯于腊月作求法者。无诸难相。如是诸难。皆上成相。是六个白月时。一日至十五日。当令修趣扇底迦法补瑟置迦法。一切成就无上愿事。是六个黑月时。一日至十五日。亦作补瑟置迦法[打-丁+(褒-保+可)]毗拓噜迦法。一切成就愿求法事。如是二法若鬼宿日时。若月蚀时。如法建修得最上成。唯日蚀时通上中下作成就法。如是作法皆以白黑等月一日三日。或于五日或于八日。或十三日或十五日。举修诸物成就法事。</p>
  <p>若作猛利成就法者。还依猛利宿曜时作。或准三种事法相作。其所成就三事法品。各如本法指授。时分正月二月是春首时。上雨初节。应于是时通作上中一切事法。三月四月后春夏时。上雨中节。应于是时作[打-丁+(褒-保+可)]毗拓橹迦法。五月六月中夏热时。中雨下节。要欲成者修下成法。七月八月末夏秋时后雨中节。应于是时作扇底迦法。九月十月末秋冬初首冬上节。应于是时作补瑟置迦法。如是春夏秋冬时等。应宜成就三种悉地。各上中下九品分别。夜有三时。初夜下时。初夜相现是下成就。中夜中时。中夜相现是中成就。后夜上时。后夜相现是上成就。于初夜时。是作扇底迦法时。于中夜时。是作[打-丁+(褒-保+可)]毗拓噜迦法时。于后夜时是作补瑟置迦法时。如斯三时九品分别知其时节类法相应是三时分所说法相上中下事。惟日月蚀时修诸法事。不观时节。若乐猛利成就事法及[打-丁+(褒-保+可)]毗拓噜迦事法。于日月蚀时。如法作者。得上相应。凡法起首愿祈成者。皆令一日二日三日断食不语。其上中下修悉地法。于十二月中类日。应知每白月一日至十五日。作扇底迦补瑟置迦一切成就解脱事法。每黑月中一日至十五日。作[打-丁+(褒-保+可)]毗拓噜迦降调伏法若有灾难不应侯时随事作法亦得禳除。</p>
  <p>密迹主是上中下应作法时。不应作法时。咒者善知则得成现三种法悉地。是故密迹主。若当咒者。成就一字顶轮王秘密法者。应常持以风香木榓木柏木坛木。齐截然火。持以乌麻和酥乳等。日日三时烧焯供养。则得咒神欢喜守护。与三悉地。密迹主如是得证三悉地者。以身口心如法界性不变异性。如如不动修习律法诵法火法。则得升证三种悉地。一天上悉地。二虚空悉地。三地上悉地。此证三地。随上中下所修持法得法愿财。</p>
  <p>密迹主若欲成就一切咒法。应起正见慈悲一切。供养诸佛不居世法。求无上道偏功印塔。则速成就。证三种地。现世滋增福善圆满。当所生处常受福乐。</p>
  <p>复次密迹主此咒王咒。是所过去无量无数同名异名一切如来。皆凡夫时。同得证是一字顶轮王咒无上菩提三摩地法。成等正觉。我亦证成是一字顶轮王咒无上菩提三摩地法。成等正觉。</p>
  <p>尔时世尊重以佛眼。观察无量无边一切佛刹。殷勤三告金刚密迹主菩萨言。我余咒部所说律法成法作法固法果法坛法火法。于此法中任皆取用。是军吒利金刚部成就之法。及佛部法观世音部法金刚藏菩萨部法等说印咒法。皆任取用。以彼咒力毗那夜迦不能障恼。所有金刚种族苾地逾亸么印法。亦于此部而任取用。</p>
  <p>密迹主是故咒者永不应食葱蒜韭油萝卜地肥等食。世所臭食秽食宿食皆不应食。若其食者则不证成悉地验法。如是等法略说少耳。若我住劫广演解说。于少分中亦不穷极。何以故是我本所证获无上正等菩提之处。亦是过去一切如来证于无上正等菩提之处。是故密迹主纵诸如来菩萨摩诃萨等。住百千亿劫以种种方便。说是一字顶轮王三摩地咒法少分之耳。而亦不尽。若当有人得此一字顶轮王法王。如法修行受持读诵恭敬供养。从此生际乃至菩提。更不退转。应知是人早已过去积集资粮菩提善根。由此因缘。是故今得此一字顶轮王法王具足圆满。时金刚密迹主菩萨诸大菩萨。大苾刍众诸天咒仙龙神药叉罗刹乾闼婆阿素洛迦楼罗紧那罗摩呼罗伽。及于世间一切人非人等。一时闻佛说是经已。皆大欢喜信受奉行。</p>
</body></html>