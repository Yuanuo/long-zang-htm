<!DOCTYPE html>
<html>
<head>
  <meta charset="utf-8"/>
  <meta name="author" content="世友/古印度"/>
  <meta name="library" content="龙藏"/>
  <meta name="catalog" content="龙藏/小乘论"/>
  <title>众事分阿毗昙论卷第一</title>
</head>
<body>
  <h1 class="head">众事分阿毗昙论卷第一</h1>
  <p>启请。</p>
  <p class="l-js-5c">敬礼最真觉　　无为第一尊</p>
  <p class="l-js-5c">敬礼最寂灭　　及三乘妙道</p>
  <p class="l-js-5c">敬礼最息心　　净戒清凉僧</p>
  <p class="l-js-5c">今归凭三宝　　欲有所微通</p>
  <p class="l-js-5c">愿加垂威神　　必流无滞塞</p>
  <p class="l-js-5c">古昔诸尊人　　于妙甚深义</p>
  <p class="l-js-5c">究竟无障碍　　结集为众典</p>
  <p class="l-js-5c">助圣扬法化　　谨顺三藏宝</p>
  <p class="l-js-5c">于彼佛游国　　流宣长贤众</p>
  <p class="l-js-5c">兹土文不传　　壅理在叶墨</p>
  <p class="l-js-5c">我释迦比丘　　求那跋陀罗</p>
  <p class="l-js-5c">于此众事分　　真定胡文本</p>
  <p class="l-js-5c">请释迦比丘　　师菩提耶舍</p>
  <p class="l-js-5c">于彼胡文典　　专精宋辞译</p>
  <p class="l-js-5c">执笔录心受　　一一从义书</p>
  <p class="l-js-5c">句味粗已定　　谨呈旧学僧</p>
  <p class="l-js-5c">实不为名称　　每存增学徒</p>
  <p class="l-js-5c">愿以此微缘　　善了诸法相</p>
  <p class="l-js-5c">明达四真谛　　永处涅槃乐</p>
  <h2>五法品第一</h2>
  <p>问云何五。答谓色心心法心不相应行无为。云何色。谓四大及四大造色。云何四大。谓地界水火风界。云何造色。谓眼根耳鼻舌身根色声香味触入少分。及无作色。是名色法。云何心。谓意及六识。云何六。谓眼识耳鼻舌身意识。是名心法。云何心法。谓若法心相应。谓受想思触忆欲解脱念定慧信精进觉观放逸不放逸善根不善根无记根一切结缚使烦恼上烦恼缠若智若见若无间等。此及余心相应共起者。是名心法法。云何心不相应行。谓若法不与心相应。谓诸得无想定灭尽定无想天命根种类处得事得入得生老住无常名身句身味身。此及余不与心相应共起者。是名心不相应行法。</p>
  <p>云何无为。谓三无为。虚空。数灭。非数灭。是名无为法。</p>
  <p>云何地界。谓坚。云何水界。谓湿润。云何火界。谓温暖。云何风界。谓飘动。</p>
  <p>云何眼根。谓眼识所依净色。云何耳根。谓耳识所依净色。云何鼻根。谓鼻识所依净色。云何舌根。谓舌识所依净色。云何身根。谓身识所依净色。</p>
  <p>云何色。谓色。若好若丑。若中间。彼二识识。先眼识。后意识。是名为色。云何声。声有二种。谓因受四大起。因不受四大起。彼二识识。先耳识。后意识。是名为声。云何香。谓香。若好若恶。若中间。彼二识识。先鼻识。后意识。是名为香。云何味。谓味若可喜。若不可喜。若中间。彼二识识。先舌识。后意识。是名为味。云何触入少分。谓涩滑轻重冷饥渴。彼二识识。先身识。后意识。是名触入少分。</p>
  <p>云何无作色。谓法入所摄色。彼一识识。谓意识。是名无作色。</p>
  <p>云何眼识。谓依眼根行于色。云何耳识。谓依耳根行于声。云何鼻识。谓依鼻根行于香。云何舌识。谓依舌根行于味。云何身识。谓依身根行于触。云何意识。谓依意根行于法。</p>
  <p>云何受。有三受。谓苦受。乐受。不苦不乐受。云何想。有三想。谓少想。多想。无量想。云何思。心所造作。三种业生。谓善不善无记。云何触。谓三事和合生三种触。谓苦触。乐触。不苦不乐触。云何忆。谓心发悟有三种。学无学非学非无学。云何欲。谓心欲作。云何解脱。谓心解已解当解。云何念。谓心不忘。云何定。谓一心。云何慧。谓于法决断。云何信。谓心净。云何精进。谓心堪能勇猛。云何觉。谓心粗。云何观。谓心细。云何放逸。谓不修善法。云何不放逸。谓修善法。云何善根。有三善根。谓无贪无恚无痴。云何不善根。有三不善根。谓贪恚痴。云何无记根。有四无记根。谓无记爱。无记见。无记慢。无记无明。云何结。有九结。谓爱结。恚结。慢结。无明结。见结。他取结。疑结。嫉结。悭结。云何爱结。谓三界贪。云何恚结。谓于众生相违。云何慢结。有七慢。谓慢。增慢。慢慢。我慢。增上慢。不如慢。邪慢。云何慢。于卑谓胜。于胜谓相似。于彼起轻心。自举自高。是名慢。云何增慢。于等谓胜。于胜谓等。于彼起轻心。自举自高。是名增慢。云何慢慢。于胜谓胜。于彼起轻心。自举自高。是名慢慢。云何我慢。于五受阴。计我我所有。于彼起轻心。自举自高。是名我慢。云何增上慢。未得胜法谓得。未到谓到。未触谓触。未证谓证。于彼起轻心。自举自高。是名增上慢。云何不如慢。于彼极胜。谓小不如。于彼起轻心。自举自高。是名不如慢。云何邪慢。非德谓德。于彼起轻心。自举自高。是名邪慢。如是七慢。名慢结。云何无明结。谓三界无知。云何见结。有三见。谓身见。边见。邪见。云何身见。谓五受阴。见我我所有。于彼起欲起忍起见。是名身见。云何边见。谓五受阴。或见常。或见断。于彼起欲起忍起见。是名边见。云何邪见。谓谤因果。于彼起欲起忍起见。是名邪见。如是三见。名见结。云何他取结。有二见。谓见取戒取。云何见取。谓五受阴第一胜妙。于彼起欲起忍起见。是名见取。云何戒取。谓五受阴。清净解脱出要。于彼起欲起忍起见。是名戒取。如是二见。名他取结。云何疑结。谓惑谛不了。云何嫉结。谓心嗔增广。云何悭结。谓心坚著。是名九结。</p>
  <p>云何缚。谓结即是缚。复有三缚。谓贪欲缚。嗔恚缚。愚痴缚。</p>
  <p>云何使。有七使。谓贪欲使。嗔恚使。有爱使。慢使。无明使。见使。疑使。云何贪欲使。有五种。谓欲界系见苦所断贪。欲界系见集灭道修道所断贪。如是五种。名贪欲使。云何嗔恚使。有五种。谓欲界系见苦所断嗔。欲界系见集灭道修道所断嗔。如是五种。名嗔恚使。云何有爱使。有十种。谓色界系五种。无色界系五种。云何色界系五种。谓色界系见苦所断爱。色界系见集灭道修道所断爱。如色界系五种。无色界系亦如是。如是十种。名有爱使。云何慢使。有十五种。谓欲界系五种。色界系五种。无色界系五种。云何欲界系五种。谓欲界系见苦所断慢。欲界系见集灭道修道所断慢。如欲界系五种。色无色界系亦如是。如是十五种。名慢使。云何无明使。有十五种。谓欲界系五种。色界系五种。无色界系五种。云何欲界系五种。谓欲界系见苦所断无明。欲界系见集灭道修道所断无明。如欲界系五种。色无色界系亦如是。如是十五种。名无明使。云何见使。有三十六种。谓欲界系十二种。色界系十二种。无色界系十二种。云何欲界系十二种。谓欲界系见苦所断身见边见邪见见取戒取。欲界系见集所断邪见见取。欲界系见灭所断邪见见取。欲界系见道所断邪见见取戒取。如欲界系十二种。色无色界系亦如是。如是三十六种。名见使。云何疑使。有十二种。谓欲界系四种。色界系四种。无色界系四种。云何欲界系四种。谓欲界系见苦所断疑。欲界系见集灭道所断疑。如欲界系四种。色无色界系亦如是。如是十二种。名疑使。</p>
  <p>云何烦恼上烦恼。所谓烦恼。即是上烦恼。复有上烦恼非烦恼。谓除烦恼。若余染污行阴。云何缠。有八缠。谓睡眠掉悔悭嫉无惭无愧(于十缠中无忿覆也)</p>
  <p>云何智。有十智。谓法智比智知他心智等智苦智集智灭智道智尽智无生智。</p>
  <p>云何法智。谓知欲界系行苦无漏智。知欲界系行因无漏智。知欲界系行灭无漏智。知断欲界系行道无漏智。复次法智亦缘法智地无漏智。是名法智。</p>
  <p>云何比智。谓知色无色界系行苦无漏智。知色无色界系行因无漏智。知色无色界系行灭无漏智。知断色无色界系行道无漏智。复次比智亦缘比智地无漏智。是名比智。</p>
  <p>云何知他心智。谓若智修果修得不失。知欲界色界他众生现在心心法。亦知无漏心心法。是名知他心智。</p>
  <p>云何等智。谓有漏慧。是名等智。</p>
  <p>云何苦智。谓无漏智。思惟五受阴无常苦空非我。是名苦智。</p>
  <p>云何集智。谓无漏智。思惟有漏因因集有缘。是名集智。</p>
  <p>云何灭智。谓无漏智。思惟灭灭止妙离。是名灭智。</p>
  <p>云何道智。谓无漏智。思惟道道如迹乘。是名道智。</p>
  <p>云何尽智。谓我已知苦。我已断集。我已证灭。我已修道。于彼起智见明觉慧无间等。是名尽智。</p>
  <p>云何无生智。谓我已知苦。不复当知。我已断集。不复当断。我已证灭。不复当证。我已修道。不复当修。于彼起智见明觉慧无间等。是名无生智。</p>
  <p>复次我欲漏已尽。是名尽智。不复当生。是名无生智。我有漏无明漏已尽。是名尽智。不复当生。是名无生智。</p>
  <p>云何见。谓智即是见。或有见非智。所谓八无间忍。谓苦法忍。苦比忍。集法忍。集比忍。灭法忍。灭比忍。道法忍。道比忍。是名见。若智若见。即是无间等。云何得。谓得法。云何无想定。谓遍净天离欲。上地未离欲。作出要想思惟先方便。心及心法灭。是名无想定。云何灭尽定。谓无所有处离欲。上地未离欲。作止息想先方便。心及心法灭。是名灭尽定。云何无想天。谓众生生无想天。心及心法灭。是名无想天。云何命根。谓三界寿。云何种类。谓众生种类。云何处得。谓得方处。云何事得。谓得阴。云何入得。谓得内外入。云何生。谓转阴。云何老。谓阴熟。云何住。谓行起未坏。云何无常。谓行起坏。云何名身谓增语。云何句身。谓字满。云何味身。谓字身说味身。云何虚空。谓虚空无满。容受诸色。来去无碍。云何数灭。谓数灭灭是解脱。云何非数灭。谓非数灭灭非解脱。</p>
  <h2>分别智品第二</h2>
  <p>十智。云何十。谓法智比智知他心智等智苦智集智灭智道智尽智无生智。</p>
  <p>云何法智缘。谓法智欲界系行缘。及无漏缘。云何比智缘。谓比智色无色界系行缘。及无漏缘。云何知他心智缘。谓知他心智欲界色界系现在他心心法缘。及无漏缘。云何等智缘。谓等智一切法缘。云何苦智缘。谓苦智五受阴缘。云何集智缘。谓集智有漏因缘。云何灭智缘谓灭智数灭缘。云何道智缘。谓道智学法无学法缘。云何尽智缘。谓尽智一切有为法缘。及数灭缘。云何无生智缘。谓无生智一切有为法缘。及数灭缘。</p>
  <p>问以何等故。法智欲界系行缘。及无漏缘。答谓法智知欲界系行苦。知欲界系行因。知欲界系行灭。知断欲界系行道。是故说法智欲界系行缘及无漏缘。</p>
  <p>以何等故。比智色无色界系行缘。及无漏缘。谓比智知色无色界系行苦。知色无色界系行因。知色无色界系行灭。知断色无色界系行道。是故比智色无色界系行缘及无漏缘。</p>
  <p>以何等故。知他心智欲界色界系现在他心心法。</p>
  <p>及无漏缘。谓知他心智。知欲界色界现在他心心法及无漏缘。是故知他心智欲界色界系现在他心心法及无漏缘。</p>
  <p>以何等故。等智一切法缘。谓等智知一切法巧便不巧便非巧便非不巧便。是故等智一切法缘。</p>
  <p>以何等故。苦智五受阴缘。谓苦智知五受阴无常苦空非我。是故苦智五受阴缘。</p>
  <p>以何等故。集智有漏因缘。谓集智知有漏因因集有缘。是故集智有漏因缘。</p>
  <p>以何等故。灭智数灭缘。谓灭智知数灭灭止妙离。是故灭智数灭缘。</p>
  <p>以何等故。道智学无学法缘。谓道智知道道如迹乘。是故道智学无学法缘。以何等故。尽智一切有为法及数灭缘。谓尽智知我已知苦已断集已证灭已修道。是故尽智一切有为法及数灭缘。</p>
  <p>以何等故。无生智一切有为法及数灭缘。谓无生智知我已知苦不复当知。已断集不复当断。已证灭不复当证。已修道不复当修。是故无生智一切有为法及数灭缘。</p>
  <p>问法智。是几智。几智少分。答法智。即法智。七智少分。谓知他心智。苦智。集智。灭智。道智。尽智。无生智。</p>
  <p>问比智。是几智。几智少分。答比智。即比智。七智少分。谓知他心智。苦智。集智。灭智。道智。尽智。无生智。</p>
  <p>问知他心智。是几智。几智少分。答知他心智。即知他心智。四智少分。谓法智。比智。等智。道智。</p>
  <p>问等智。是几智。几智少分。答等智。即等智。一智少分。谓知他心智。</p>
  <p>问苦智是几智。几智少分。答苦智。即苦智。四智少分。谓法智。比智尽智。无生智。如苦智。集智灭智亦如是。</p>
  <p>问道智。是几智。几智少分。答道智。即道智。五智少分。谓法智。比智。知他心智。尽智。无生智。问尽智。是几智。几智少分。答尽智。即尽智。六智少分。谓法智。比智。苦集灭道智。如尽智。无生智亦如是。</p>
  <p>云何法智。即法智。谓法智知欲界系行苦。知欲界系行因。知欲界系行灭。知断欲界系行道。是故法智。即法智。云何法智知他心智。谓法智。知他断欲界系行道无漏心心法。是故法智知他心智。</p>
  <p>云何法智苦智。谓法智。知欲界系五受阴无常苦空非我。是故法智苦智。云何法智集智。谓法智知欲界系行因因集有缘。是故法智集智。</p>
  <p>云何法智灭智。谓法智。知欲界系行灭灭止妙离。是故法智灭智。</p>
  <p>云何法智道智。谓法智知断欲界系行道道如迹乘。是故法智道智。</p>
  <p>云何法智尽智。谓法智。知我已知欲界系行苦。知我已断欲界系行集。知我已证欲界系行灭。知我已修断欲界系行道。是故法智尽智。</p>
  <p>云何法智无生智。谓法智知我已知欲界系行苦不复当知。知我已断欲界系行集不复当断。知我已证欲界系行灭不复当证。知我已修断欲界系行道不复当修。是故法智无生智。云何比智。即比智。谓比智。知色无色界系行苦。知色无色界系行因。知色无色界系行灭。知断色无色界系行道。是故比智。即比智。</p>
  <p>云何比智知他心智。谓比智。知他断色无色界系行道无漏心心法。是故比智知他心智。</p>
  <p>云何比智苦智。谓比智。知色无色界系五受阴无常苦空非我。是故比智苦智。</p>
  <p>云何比智集智。谓比智。知色无色界系行因因集有缘。是故比智集智。</p>
  <p>云何比智灭智。谓比智。知色无色界系行灭灭止妙离。是故比智灭智。</p>
  <p>云何比智道智。谓比智。知断色无色界系行道道如迹乘。是故比智道智。云何比智尽智。谓比智。知我已知色无色界系行苦。知我已断色无色界系行集。知我已证色无色界系行灭。知我已修断色无色界系行道。是故比智尽智。</p>
  <p>云何比智无生智。谓比智。知我已知色无色界系行苦不复当知。知我已断色无色界系行集不复当断。知我已证色无色界系行灭不复当证。知我已修断色无色界系行道不复当修。是故比智无生智。</p>
  <p>云何知他心智。即知他心智。谓知他心智。知他欲界色界系现在心心法及无漏心心法。是故知他心智。即知他心智。</p>
  <p>云何知他心智法智。谓知他心智。知他断欲界系行道无漏心心法。是故知他心智法智。</p>
  <p>云何知他心智比智。谓知他心智。知他断色无色界系行道无漏心心法。是故知他心智比智。</p>
  <p>云何知他心智等智。谓知他心智。知他有漏心心法。是故知他心智等智。云何知他心智道智。谓知他心智。知他无漏心心法。是故知他心智道智。云何等智即等智。谓等智知一切法巧便不巧便非巧便非不巧便。是故等智即等智。</p>
  <p>云何等智知他心智。谓等智。知他有漏心心法。是故等智知他心智。</p>
  <p>云何苦智即苦智。谓苦智。知五受阴无常苦空非我。是故苦智即苦智。</p>
  <p>云何苦智法智。谓苦智。知欲界系五受阴无常苦空非我。是故苦智法智。云何苦智比智。谓苦智。知色无色界系五受阴无常苦空非我。是故苦智比智。</p>
  <p>云何苦智尽智谓苦智。知我已知苦。是故苦智尽智。</p>
  <p>云何苦智无生智。谓苦智。知我已知苦不复当知。是故苦智无生智。</p>
  <p>云何集智即集智。谓集智知有漏因因集有缘。是故集智即集智。</p>
  <p>云何集智法智。谓集智知欲界系行因因集有缘。是故集智法智。</p>
  <p>云何集智比智。谓集智。知色无色界系行因因集有缘。是故集智比智。</p>
  <p>云何集智尽智。谓集智。知我已断集。是故集智尽智。</p>
  <p>云何集智无生智。谓集智。知我已断集不复当断。是故集智无生智。</p>
  <p>云何灭智即灭智。谓灭智知灭灭止妙离。是故灭智即灭智。</p>
  <p>云何灭智法智。谓灭智。知欲界系行灭灭止妙离。是故灭智法智。</p>
  <p>云何灭智比智。谓灭智。知色无色界系行灭灭止妙离。是故灭智比智。</p>
  <p>云何灭智尽智。谓灭智。知我已证灭。是故灭智尽智。</p>
  <p>云何灭智无生智。谓灭智。知我已证灭不复当证。是故灭智无生智。</p>
  <p>云何道智即道智。谓道智。知道道如迹乘。是故道智即道智。</p>
  <p>云何道智法智。谓道智。知断欲界系行道道如迹乘。是故道智法智。</p>
  <p>云何道智比智。谓道智。知断色无色界系行道道如迹乘。是故道智比智。云何道智知他心智。谓道智。知他无漏心心法。是故道智知他心智。</p>
  <p>云何道智尽智。谓道智。知我已修道。是故道智尽智。</p>
  <p>云何道智无生智。谓道智。知我已修道不复当修。是故道智无生智。</p>
  <p>云何尽智即尽智。谓尽智。知我已知苦我已断集我已证灭我已修道。是故尽智即尽智。</p>
  <p>云何尽智法智。谓尽智。知我已知欲界系行苦。我已断欲界系行集。我已证欲界系行灭。我已修断欲界系行道。是故尽智法智。</p>
  <p>云何尽智比智。谓尽智知我已知色无色界系行苦。我已断色无色界系行集。我已证色无色界系行灭。我已修断色无色界系行道。是故尽智比智。</p>
  <p>云何尽智苦智。谓尽智。知我已知苦。是故尽智苦智。</p>
  <p>云何尽智集智。谓尽智。知我已断集。是故尽智集智。</p>
  <p>云何尽智灭智。谓尽智。知我已证灭。是故尽智灭智。</p>
  <p>云何尽智道智。谓尽智。知我已修道。是故尽智道智。</p>
  <p>云何无生智即无生智。谓无生智。知我已知苦不复当知。我已断集不复当断。我已证灭不复当证。我已修道不复当修。是故无生智即无生智。</p>
  <p>云何无生智法智谓无生智。知我已知欲界系行苦不复当知。我已断欲界系行集不复当断。我已证欲界系行灭不复当证。我已修断欲界系行道不复当修。是故无生智法智。</p>
  <p>云何无生智比智。谓无生智。知我已知色无色界系行苦不复当知。我已断色无色界系行集不复当断。我已证色无色界系行灭不复当证。我已修断色无色界系行道不复当修。是故无生智比智。</p>
  <p>云何无生智苦智。谓无生智。知我已知苦不复当知。是故无生智苦智。</p>
  <p>云何无生智集智。谓无生智。知我已断集不复当断。是故无生智集智。</p>
  <p>云何无生智灭智。谓无生智。知我已证灭不复当证。是故无生智灭智。</p>
  <p>云何无生智道智。谓无生智。知我已修道不复当修。是故无生智道智。</p>
  <p>问此十智。几有漏。几无漏。答一有漏。八无漏。一当分别。知他心智。或有漏。或无漏。云何有漏。谓知他心智。知他有漏心心法。云何无漏。谓知他心智。知他无漏心心法。</p>
  <p>问此十智。几有漏缘。几无漏缘。答二有漏缘。谓苦智集智。二无漏缘。谓灭智道智。六当分别。法智。或有漏缘。或无漏缘。云何有漏缘。谓法智苦缘集缘。云何无漏缘。谓法智灭缘道缘。如法智。比智尽智无生智亦如是。知他心智。或有漏缘。或无漏缘。云何有漏缘谓知他心智。知他有漏心心法。云何无漏缘谓知他心智。知他无漏心心法。等智。或有漏缘。或无漏缘。云何有漏缘。谓等智苦缘集缘。云何无漏缘。谓等智灭缘道缘。及虚空非数灭缘。问此十智。几有为。几无为。答谓十智一切是有为无无为。</p>
  <p>问此十智。几有为缘。几无为缘。答四有为缘。谓知他心智。苦智集智。道智。一无为缘。谓灭智。五当分别。法智。或有为缘。或无为缘。云何有为缘。谓法智。苦缘。集缘。道缘。云何无为缘。谓法智灭缘。如法智。比智尽智无生智亦如是。等智。或有为缘。或无为缘。云何有为缘。谓等智。苦缘。集缘。道缘。云何无为缘。谓等智二种。灭缘及虚空缘。</p>
</body></html>